স্বাধর গ্রেহ 

স্কিম অসিনা খুদোংচাদবা ফিভমশীংনা অৱাবা তাহল্লবা নুপীশীংগীদমক সপোর্তিভ ওইবা ইনষ্টিট্যুসনেল ফ্রেমৱার্ক অমা ওইনা মখোয়গী পুন্সি অদু ইকাই খুম্ননা লেনবা ঙম্নবা পায়খৎপনি। মসিনা লৈফম, চিঞ্জাক, ফি-রোল অমসুং হকশেলগা লোয়ননা শেলমিৎলোন অমসুং সোসিএল সেক্যুরিটি লৈহন্নবা পান্দম থম্লি। মসিনা নুপীশীং অসিগী অখন্নবা মথৌ তাবশীং লৌখৎপা অমসুং ফিভম অমত্তদসু মখোয়বু ওৎ-নৈবা অমসুং নাইটোম তাহল্লকপা য়াবা শেন্নদবা অমসুং থাদোক্লগা থম্বগী ফিভমদা লৈহন্দনবা পান্দম থম্লি।

পান্দমশীং

স্কিম অসিগী মখাদা, নুপী 30গী কেপাসিটি লৈবা জিলা খুদিংমক্তা স্বাধর গ্রেহ অসি মখাগী পান্দমশীং অসিগা লোয়ননা লিংখৎকনি।


লৈফম, চিঞ্জাক, ফি-রোল, মেদিকেল ত্রিটমেন্টগী ওইবা মথৌ তাবশীং পীবা অমসুং সমাজগী অমসুং শেনমিৎলোনগী ঙাক্লৌ য়াউদ্রবা অৱাবা তারবা নুপীশীংবু য়েংশিনবা।
লাইবক থীবা ফিভমশীং থেংনবদগী মখোয়গী পুক্নিংগী ওইবা পাঙ্গল হন্থহল্লবশীংবু অমুক হন্না লৈহনবা ঙমহনবা।
ইমুং-মনুং/সমাজগা অমুক হন্না চুশিনবা ঙম্নবা খোংথাংশীং লৌখৎপা ঙমহন্নবা মখোয়বু আইনগী ওইবা মতেং অমসুং লমজিং-লমতাক পীবা।
মখোয়বু শেলমিৎলোনগী অমসুং পুক্নিংগী ওইবা রিহেবিলিটেসন পীবা।
অ‍ৱাবা তারবা নুপীশীংবু খংবীবা অমসুং মথৌ তাবশীং লৈরবা সপোর্ট সিষ্টেম অমগুম্না থবক তৌবা।
ইকাই খুম্ননা অমসুং থাজবগা লোয়ননা মখোয়গী পুন্সিদু নৌনা হৌহনবা ঙমহনবা।

অচৌবা সহরশীংগী অমসুং মীশীং লাখ 40দগী হেন্না লৈবা অতোপ্পা জিলাশীং নত্ত্রগা নুপীশীংগী অহেনবা ঙাক্লৌ মথৌ তাবা জিলাশীংদা অমদগী হেনবা স্বাধর গ্রেহ লিংখৎপা য়াই। মথৌ তাবগী এসেসমেন্ট অমসুং অতোপ্পা মরুওইবা পেরামিটরশীংদা য়ুম্ফম ওইদুনা স্বাধর গ্রেহগী কেপাসিটি অসি 50 নত্ত্রগা 100দা হেনগৎহনবা য়াই।

বেনিফিসরিশীং

কম্পোনেন্টগী বেনিফিট অদু চহি 18গী মথক ওইবা মখাগী কেটেগোরিশীং অসিদা লৈবা নুপীশীংনা ফংবা য়াই:


হুন্দোকপীরবা অমদি সমাজগী অমদি শেলমিৎলোনগী ঙাক্লৌ য়াউদ্রবা নুপীশীং;
মহৌশাগী উপদ্রবতগী হিংহৌরবা অমদি য়ুম লৈজদ্রবা অমসুং সমাজগী অমদি শেলমিৎলোনগী ঙাক্লৌ য়াউদ্রবা নুপীশীং;
জেলদগী থাদোরক্লবা অমসুং ইমুং-মনুং, সমাজ অমদি শেলমিৎলোনগী ঙাক্লৌ য়াউদ্রবা নুপী বন্দিশীং;
ইমুং-মনুংগী হিংসা, ইমুং মনুংগী সমস্যা নত্ত্রগা য়ান্নদবশীংনা মখোয়গী য়ুমশীং থাদোকহল্লবা অমসুং হিংনবগী লম্বী লৈত্রবা অমসুং তুহৎপীবা অমসুং / য়ুম্বাল লম্বীগী য়ান্নদবদগী লিটিগেসন মায়োক্নরিবা অখন্নবা ঙাক-শেনবীবা য়াউদ্রবা নুপী ভিক্টিমশীং; অমসুং
য়োন্থোকপীবদগী কল্লবা নত্ত্রগা ওক্তবীশংদগী নত্ত্রগা অতোপ্পা মফমশীংদগী চেল্লক্লবা ওৎপী-নৈবীরবা অমসুং HIV/AIDSনা শোকহল্লবা, সমাজগী অমসুং শেলমিৎলোনগী ঙাক্লৌ লৈজদ্রবা  নুপী/নুপীমচাশীং। অদুম ওইনমক অসিগুম্বা নুপী/ নুপীমচাশীং অসিনা অহানবদা UJJAWALA স্কিম চলাইরিবা মফমশীংদগী মতেং হান্না নিগদবনি। 

দোমেষ্টিক ভাইওলেন্সনা শোকহল্লবা নুপীশীংদি চহি অমা ফাউবা লৈবা য়াই। অতোপ্পা কেটেগোরিগী নুপীশীংদি, লৈবগী মেক্সিমম ওইবা মতম অসি চহি 3 ওইগনি। চহি 55গী মথক্তা লৈবা অহল ওইরবীশীংদি মেক্সিমম ওইনা চহি 5 ফাউবা লৈহল্লবা মতুংদা ওল্ড এজ হোম নত্ত্রগা মান্নবা ইনষ্টিট্যুটশীংদা হোংদোক্কদবনি।

স্বাধর গ্রেহগী খুদোংচাবশীং অসি মথক্কী কেটেগোরিশীং অসিগী নুপীশীংনা চেল্লিবা অঙাংশীংনসু ফংবা য়াগনি। চহি 18 ফাউবগী নুপীমচাশীং অমসুং চহি 8 ফাউবগী নুপামচাশীংনা মমাশীংগা লোয়ননা স্বাধর গ্রেহশীংদা লৈবা য়াগনি। (চহি 8 শুরবা নুপামচাশীংদি JJ এক্ট/ICPSনা চলাইরিবা চিলদ্রেন হোমশীংদা হোংদোকখিগদবনি।)

ইমপ্লিমেন্টিং এজেন্সিশীং অমসুং ইলিজিবিলিটি ক্রাইটেরিয়া

মখাগী এজেন্সিশীং/ওর্গানাইজেসনশীংসিগী মনুংদা অমহেক্তনা স্কিম অসিগী মখাদা মতেং লৌবা য়াগনি:


ৱুমেন দিভেলপমেন্ট কোরপোরেসনশীং য়াউনা ষ্টেট সরকারশীংনা লিংখৎপা ষ্টেট গবর্নমেন্ট এজেন্সিশীং।
সেন্ত্রেল নত্ত্রগা ষ্টেট ওটোনোমস বোদিশীং।
ম্যুনিসিপাল বোদিশীং।
কেন্টোনমেন্ট বোর্দশীং।
পঞ্চায়তি রাজ ইনষ্টিট্যুসনশীং অমসুং কো-ওপরেটিভ ইনষ্টিট্যুসনশীং।
ষ্টেট সরকারশীংগী ৱুমেন এন্ড চাইল্ড দিভেলপমেন্ট/সোসিএল ৱেলফেয়রনা স্বাধর গ্রেহ শাবা য়াই অমসুং মখোয় মশানা চলাইজবা য়াই নত্ত্রগা মখোয়দু চলাইবা ঙমগদবা ওর্গানাইজেসনশীংদা স্কিম অসিগী মখাদা ওপরেসনশীং মেনেজ তৌনবা লিজ পীবা য়াই।
মতমদুদা চৎনরিবা আইন অমহেক্তগী মখাদা রেজিষ্টর তৌরবা পব্লিক ত্রষ্টশীং।
ইন্দিয়ান সোসাইটিজ রেজিষ্ট্রেসন এক্ট, 1860 নত্ত্রগা মরি লৈনবা ষ্টেট এক্ট অমহেক্টদা রেজিষ্টর তৌরবা অমসুং নুপীশীংগী য়াইফ-থৌরাং/সোসিএল ৱেলফেয়র/ৱুমেন এজুকেসনগী লমদা থবক তৌবগী ত্রেক রেকোর্দ ফজনা লৈরবা NGOশীংনচিংবা সিভিল সোসাইটি ওর্গানাইজেসনশীং (CSOs); 

ওর্গানাইজেসন – পব্লিক ত্রষ্টশীং অমসুং CSOশীংদা মখাগী ক্রাইটেরিয়া অসি য়াউগদবনি:


মসি ষ্টেট/ UT এদমিনিষ্ট্রেসনগী মনুংদা অমনা লৈরিবা স্কিম/আইনগী মখাদা মশক খংবা ওইগদবনি নত্ত্রগা হিরম অদুদা থবক তৌবগী চহি 3গী এক্সপরিএন্স লৈগদবনি অমসুং থবক অদু মায় পাক্না পাংথোকখি হায়না মরি লৈনবা ষ্টেট সরকার/য়ুনিয়ন টেরিটোরি এদমিনিষ্ট্রেসননা রিপোর্ট তৌবা ওইগদবনি,
স্কিম অসিগী মখাদা গ্রান্ট-ইন-এইদ পীনবগীদমক রিক্বেষ্ট তৌদ্রিঙৈ য়ামদ্রবদা চহি অনিগী মমাংদা নুপীশীংগী য়াইফ-থৌরাং/সোসিএল ৱেলফেয়র/নুপীশীংগী এজুকেসনগী লমদা এনগেজ তৌবা ওইগদবনি,
অসিগুম্বা প্রোজেক্ট অমগী মেনেজমেন্ট পায়খৎনবগীদমক্তা মসিদা ফেসিলিটিশীং, রিসোর্সশীং, মীওইশীং অমসুং এক্সপরিএন্স লৈবা তাই,
করিগুম্বা গ্রান্ট অদুনা থেংথরবসু থা খরগী ওইনা এক্সপেন্দিচর পুবা ঙম্বগী ফাইনান্সিএল পোজিসন লৈবা তাই।
মসিনা স্বাধর গ্রেহ অদু নো-প্রোফিট বেসিসতা রন তৌবা তাই।
ওর্গানাইজেসন অদুনা কম্প্যুটর, ইন্টরনেট কনেক্সন অসিনচিংবগী খুদোংচাবশীং স্বাধর গ্রেহ অদুদা পীবা তাই।

স্কিমগী কম্পোনেন্টশীং


বিল্ডীং শাবগী ওইনদি কনষ্ট্রক্সন গ্রান্ট অদু ষ্টেট গবর্নমেন্টশীং, ম্যুনিসিপাল কোরপোরেসনশীং, কেন্তনমেন্ট বোর্দশীং অমসুং পঞ্চায়তি রাজ ইনষ্টিট্যুসনশীংখক্তদা এদমিসিবল ওইগনি। থবক অসিগীদমক্তা মথৌ তাবা লমদি ইমপ্লিমেন্টিং এজেন্সি অদুনা লেম্না পীগদবনি। গ্রান্ট অদু রেসিদেন্ট অমদা লুপা 1,33,000/- দগী হেন্দবা ওইগদবনি।
করিগুম্বা ভারাগী বিল্ডিং অমদা স্বাধর গ্রেহ অদু চলাইবা তারবদি, গ্রেদ ‘A’ সিটিশীংদা রেসিদেন্ট 30গী ওইনা থা অমদা লুপা 50,000/-, গ্রেদ ‘B’ সিটিশীংদা থা অমদা লুপা 30,000/- অমসুং অতোপ্পা মফমশীংদা লুপা 18,000/- এদমিসিবল ওইগনি।
স্বাধর গ্রেহগী মেনেজমেন্টগীদমক্তা রিকরিং অমসুং নন-রিকরিং এক্সপেন্দিচরগী মতেং।
লৈরিবা মীওই অমসুং অঙাংশীংগীদমক্তা চিঞ্জাক, লৈফম, ফি-রোল, মেদিকেল কেয়র, পোকেট এক্সপেন্স পীবগী প্রোভিজন।
কাউন্সেলিং, লিগেল এইদ, ভোকেসনেল ত্রেনিং অমসুং গাইদেন্সকী প্রোভিজন।

স্কিম অসিগী মপুংফাবা ইনফোর্মেসনগীদমক্তা, ।

সোর্স :

স্বাধর গ্রেহগী এদ্রেসশীং
































