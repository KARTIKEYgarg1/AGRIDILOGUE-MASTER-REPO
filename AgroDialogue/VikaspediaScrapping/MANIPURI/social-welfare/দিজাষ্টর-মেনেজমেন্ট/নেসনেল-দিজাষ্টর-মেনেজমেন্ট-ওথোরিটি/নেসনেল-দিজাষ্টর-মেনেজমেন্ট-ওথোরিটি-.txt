নেসনেল দিজাষ্টর মেনেজমেন্ট ওথোরিটি 

দিজাষ্টর মেনেজমেন্ট

মতম শাংনা ভারত্তা দিজাষ্টর মেনেজমেন্ট হায়বসি মহৌশাগী ওইবা উপদ্রবশীংনা শোকহল্লবা মীয়ামদা রিলিফ অমসুং রিহেবিলিটেসন পীবগী ইসু অমা ওইনা পিক্না লৌনরম্মী। সেন্ত্রেল গবর্নমেন্টতদি মসি মিনিষ্ট্রি ওফ এগ্রিকলচরগী মখাদা, ষ্টেটতনা মসি রেভিন্যু নত্ত্রগা রিলিফ দিপার্টমেন্টশীংগী মখাদা অমসুং দিষ্ট্রিক্টতনা মসি কলেক্টরশীংগী ক্রাইসিস মেনেজমেন্ট ফঙ্কসন কয়াগী মনুংদা অমা ওইরম্মী।

অদুম ওইনমক, লৈবাক অসিগী ওইনা ঙসিদি দিজাষ্টর মেনেজমেন্টকীদমক্তা হোলিষ্টিক, প্রোএক্টিভ, মল্টি-দিজাষ্টর অমসুং টেক্নোলোজি য়াউবা ষ্ট্রাটেজি অমা শেমগত্তুনা ‘শাফবা অমসুং দিজাষ্টর-রিসাইলেন্ট ওইবা ভারত অমা শেম্নবা’ নেসনেল ভিজন অমা লৈরে। মসি দিজাষ্টরশীংগী মতমদা খুদক্কী ওইবা অমসুং ইফিসিএন্ট ওইবা রেসপোন্স অমা শেম্নবা প্রিভেন্সন, মিটিগেসন অমসুং প্রিপায়ার্দনেসকী কলচর অমগী খুত্থাংদা ফংবা ঙমগনি। অপুনবা প্রোসেস অসিনা কম্যুনিটি অসি সেন্টর-ষ্টেজদা লৈহনগনি অমসুং সরকারগী এজেন্সি পুম্নমক অমসুং নন-গবর্নমেন্টেল ওর্গানাইজেসনশীংগী অপুনবা হোৎনজমলগী খুত্থাংদা ফংবা ঙমগনি। মসি হ্যোগো ফ্রেমৱার্ক ওফ এক্সন 2005–15 – বিল্ডিং দি রিসাইলেন্স ওফ নেসন্স এন্ড কম্যুনিটিজ টু দিজাষ্টরস হায়রিবসিগী মওংদনি।

NDMAগী মরমদা

ভারত সরকারনা (GOI), দিজাষ্টর মেনেজমেন্ট অসি জাটিগী মরুওইবা অমনি হায়না মশক খংলদুনা, দিজাষ্টর মেনেজমেন্টকী শেম-শাবা অমসুং মিটিগেসন মেকানিজমশীংগী ইফেক্টিভ ওইবা সজেসনশীং রিকমেন্দ তৌরক্নবগীদমক্তা, ইং 1999গী ওগষ্টতা হায়-পাৱর্দ কমিটি (HPC) অমা, অমসুং গুজরাট আর্থক্বেক্কী মতুংদা নেসন কমিটি অমসু লিংখৎখ্রে। তরাশুবা চহি মঙাগী থৌরাংগী দোক্যুমেন্টতসু, অহানবা ওইনা দিজাষ্টর মেনেজমেন্টকী মতাংদা শন্দোক্না তাক্লবা চেপ্টর অমা হাপখ্রে। মসিগা চপ মান্ননা, তরানিথোইশুবা ফাইনান্স কমিসনসু দিজাষ্টর মেনেজমেন্টকী ফাইনান্সিএল এরেঞ্জমেন্টশীং রিভ্যু তৌনবা খংহনখ্রে।

ইং 2005গী দিসেম্বর 23দা, ভারত সরকারনা, ভারত্তা দিজাষ্টর মেনেজমেন্টকী হোলিষ্টিক অমসুং ইন্টিগ্রেটেদ এপ্রোচ অমা লৈহন্নবা অমসুং চৎনহন্নবা প্রাইম মিনিষ্টরনা লুচিংবা, নেসনেল দিজাষ্টর মেনেজমেন্ট ওথোরিটি (NDMA), মরি লৈনবা লমগী চিফ মিনিষ্টরনা লুচিংবা ষ্টেট দিজাষ্টর মেনেজমেন্ট ওথোরিটিশীং (SDMAs) শেম্নবা প্রষ্টাব তৌরিবা দিজাষ্টর মেনেজমেন্ট এক্ট শেমখ্রে।

NDMA ভিজন

"ষ্টেকলোল্ডর পুম্নমক য়াউবা অমসুং প্রিভেন্সন, প্রিপায়ার্দনেস অমসুং মিটিগেসনগী কলচর অমা লৈহনবা হোলিষ্টিক, প্রো-এক্টিভ, টেক্নোলোজি দ্রাইভন অমসুং সষ্টেনেবল দিভেলপমেন্ট ষ্ট্রাটেজি অমনা হেন্না শাফবা অমসুং দিজাষ্টর রিসাইলেন্ট ওইবা ভারত অমা শেম্বা হায়বসিনি।"

ওর্গানাইজেসন ষ্ট্রকচর

নেসনেল দিজাষ্টর মেনেজমেন্ট ওথোরিটি অসি দিজাষ্টর মেনেজমেন্ট এক্ট 2005কী মখাদা, ভারতকী প্রাইম মিনিষ্টরনা মসিগী চিয়ারমেন ওইদুনা; কেবিনেট মিনিষ্টরগী থাক ওইগদবা ভাইস চিয়ারমেন অমা, অমসুং ষ্টেট মিনিষ্টরগী থাক ওইবা মেম্বর নিপালগা লোয়ননা শেমখি। মসিগী মেম্বর খুদিংমক্কী মচা তানা খায়দোক্লবা ফঙ্কসনগী দোমেইনশীংগা লোয়ননা অমসুং অপীবা ফঙ্কসনশীং অদু পাংথোক্নবা, NDMAনা IT-এনেবল ওইবা অমসুং নোলেজদা য়ুম্ফম ওইবা প্রোফেসনেল ওর্গানাইজেসন অমগা পুন্না থবক তৌমীন্নৈ। স্পেসিএলিষ্টশীংগী স্কিলশীং অমসুং এক্সপর্টিজ অসি দিজাষ্টরগা মরি লৈনবা ইসুশীং কোকহন্নবা পাক-চাউনা শীজিন্নৈ। তং-তাদবা মচাকশীংগা লোয়নবা মথৌ তাবা এক্সনগী প্লানশীং য়াউবা অমদি দিজাষ্টর মেনেজমেন্টকীদমক্তা চুনরবা ফঙ্কসনেল অমসুং ওপরেসনেল ইনফ্রাষ্ট্রকচর অমা শেম্লে।

কন্সেপ্টকী মওংদদি, ওর্গানাইজেসন অসি ‘দিজাষ্টর দিভিজনস-কম-সেক্রেটরিএট’ সিষ্টেমদা য়ুম্ফম ওই। ওথোরিটিগী মেম্বর খুদিংমক্না অকক্নবা দিজাষ্টর অমসুং ফঙ্কসনেল দোমেনশীংগী দিজাষ্টর-স্পেসিফিক ওইবা দিভিজনশীং লুচিংই। মেম্বর খুদিংমক্তা, অকুপ্পা ইন্টরেক্সন অমসুং কোওর্দিনেসন লৈহন্নবগীদমক অকক্ননা তাক্লবা ষ্টেট অমসুং UTশীংগী থৌদাংসু শিন্নৈ।

সেক্রেটরি অমনা লুচিংবা NDMA সেক্রেটরিএট অসিনা সেক্রেটরিএল সপোর্ট অমসুং কন্টিন্যুইটি পীনবগী থৌদাং লৌই।

সেক্রেটরিএট অসিনা মিটিগেসন, প্রিপার্দনেস, প্লানশীং, রিকনষ্ট্রক্সন, কম্যুনিটি এৱারনেস অমসুং ফাইনান্সিএল অমসুং এদমিনিষ্ট্রেটিভ এস্পেক্টশীং য়েংশিল্লি।

NDMAদা খ্বাইদগী ফরবা রিসাইলেন্ট অমসুং রিদন্দেন্ট কম্যুনিকেসন সিষ্টেমশীংগা লৈগদবা নেসনেল দিজাষ্টর মেনেজমেন্ট ওপরেসনস সেন্টরসু লৈগনি, NDMAনা কেপাসিটি দিভেলপমেন্ট, ত্রেনিং অমসুং নোলেজ মেনেজমেন্টগী থবকশীংসু পাংথোকই।

ফঙ্কসনশীং অমসুং রেস্পোন্সিবিলিটিশীং

NDMAনা এপেক্স বোদি অমা ওইনা, দিজাষ্টর থোক্লকপা মতমদা মতম চানা অমসুং ইফেক্টিভ ওইনা মায়োক্ননবগীদমক দিজাষ্টর মেনেজমেন্টকী পোলিসিশীং, প্লানশীং অমসুং গাইদলাইনশীং শেম্নবা থৌদাং শিন্নৈ। মসিগী মায়কৈরোমদা, মখাদা পীরিবা থৌদাংশীং অসি মসিদা শিন্নৈ:-


দিজাষ্টর মেনেজমেন্টগী মতাংদা পোলিসিশীং শেম্বা 
নেসনেল প্লান এপ্রুভ তৌবা
নেসনেল প্লানগা মরি লৈননা ভারত সরকারগী মিনিষ্ট্রিশীং নত্ত্রগা      দিপার্টমেন্টশীংনা শেম-শাবা প্লানশীং এপ্রুভ তৌবা
ষ্টেট প্লান শেম্বদা ষ্টেট ওথোরিটিশীংনা ইনগদবা গাইদলাইনশীং শেম্বা
দিজাষ্টর থীংনবগী পাম্বৈশীং পুন্সিন্ননবা নত্ত্রগা মখোয়গী দিভেলপমেন্ট      প্লানশীং অমসুং প্রোজেক্টশীংদা মসিগী ইফেক্টশীং নেমথহন্নবগীদমক্তা ভারত      সরকারগী তোঙান-তোঙানবা মিনিষ্ট্রিশীং নত্ত্রগা দিপার্টমেন্টশীংনা ইনগদবা      গাইদলাইনশীং শেম্বা
দিজাষ্টর মেনেজমেন্টকীদমক্তা পোলিসি অমসুং প্লানশীং চৎনহন্নবা অমসুং      শিজিন্ননবা কোওর্দিনেট তৌবা
মিটিগেসনগী থৌদাংগীদমক্তা ফন্দশীং পীনবা রিকমেন্দ তৌবা
সেন্ত্রেল গবর্নমেন্টনা লেপ্পা মতুংইন্না, অচৌবা দিজাষ্টরশীংনা      শোকহল্লবা অতৈ লৈবাকশীংদা সপোর্ট পীবা
মসিনা মথৌ তাই হায়না খনবা, দিজাষ্টর নত্ত্রগা মিটিগেসন থীংনবগী,      দিজাষ্টর নত্ত্রগা দিজাষ্টরগী খুদোংথীনিঙাই ওইবা ফিভম অমা মায়োক্ননবগী      কেপাসিটি বিল্ডিং নত্ত্রগা শেম-শাবনচিংবা থৌরাংশীং লৌখৎপা 
নেসনেল ইনষ্টিট্যুট ওফ দিজাষ্টর মেনেজমেন্ট ফঙ্কসন তৌনবগীদমক্তা      পাক-চাউবা পোলিসিশীং অমসুং গাইদলাইনশীং শেম্বা।

NDMA পোলিসি

নেসনেল পোলিসি ফ্রেমৱার্ক অসি দিজাষ্টর মেনেজমেন্টকীদমক হোলিষ্টিক, প্রোএক্টিভ, মল্টি-দিজাষ্টর অমসুং টেক্নোলোজি-দ্রাইভন ষ্ট্রাটেজি অমা শেমগত্তুনা শাফবা অমসুং দিজাষ্টর-রিসাইলেন্ট ওইবা ভারত অমা শেম্নবগী নেসনেল ভিজনদা মীৎয়েং থমদুনা অমসুং মতিক চানা খন্নরবা মতুংদা শেম্বনি। মসি দিজাষ্টরশীংগী মতমদা খুদক্কী ওইবা অমসুং ইফিসিএন্ট ওইবা রেসপোন্স অমা শেম্নবা প্রিভেন্সন, মিটিগেসন অমসুং প্রিপায়ার্দনেসকী কলচর অমগী খুত্থাংদা ফংবা ঙমগনি। অপুনবা প্রোসেস অসিনা কম্যুনিটি অসি সেন্টর-ষ্টেজদা লৈহনগনি অমসুং সরকারগী এজেন্সি পুম্নমক অমসুং নন-গবর্নমেন্টেল ওর্গানাইজেসনশীংগী অপুনবা হোৎনজমলগী খুত্থাংদা ফংবা ঙমগনি।

ভিজন অসিবু পোলিসি অমসুং প্লান্দা ওন্থোক্নবগীদমক, NDMAনা নেসনেল, ষ্টেট অমসুং লোকেলগী থাক্তা চলাইরিবা মখল-মখা কয়াগী ইনষ্টিট্যুসনশীংগী মতেংগা লোয়নবা ইনিসিএটিভ কয়া য়াউবা মিসন-মোদ এপ্রোচ অমা শিজিন্নৈ। পোলিসিশীং অমসুং গাইদলাইনশীং শেম্বগী শরুক য়াবা অমসুং খন্ন-নৈনবদা সেন্ত্রেল মিনিষ্ট্রিশীং, ষ্টেটশীং অমসুং অতৈ ষ্টেকহোল্ডরশীং য়াউরি।

পোলিসি ফ্রেমৱার্ক অসি ইন্টরনেসনেল ষ্ট্রাটেজি ফোর দিজাষ্টর রিদক্সন, দি রিও দিক্লারেসন, দি মিলেনিয়ম দিভেলপমেন্ট গোলস এন্ড হ্যোগো ফ্রেমৱার্ক 2005-2015কসু মরি লৈনৈ। পোলিসি অসিদা য়াউরিবা থীমশীং অদু মখাদা পীরি:-


পোলিসি, প্লানশীং অমসুং মদুবু পাংথোকপগী ইন্টিগ্রেসন য়াউনা      কম্যুনিটিদা য়ুম্ফম ওইবা দিজাষ্টর মেনেজমেন্ট।
মরি লৈনবা এরিয়া পুম্নমক্কী কেপাসিটি দিভেলপমেন্ট।
মমাংদা পায়খৎখিবা ইনিসিএটিভশীং অমসুং খ্বাইদগী ফবা      প্রাক্টিসশীংগী কন্সোলিদেসন।
নেসনেল, রিজনেল অমসুং ইন্টরনেসনেলগী থাক্তা লৈবা এজেন্সিশীংগা      কোওপরেসন লৈনবা।
মল্টি-সেক্টরেল সিনর্জি অমা শেম্নবা কমপ্লাইএন্স অমসুং কোওর্দিনেসন।

মমাংদা পনখিবা নেসনেল ভিজন অমসুং থীম অদুদগী, পোলিসি শেম্নবা লমজিংলিবা পান্দমশীং অদুগী মনুংদা মখাগিশীংসি য়াউরি:


দিজাষ্টর মেনেজমেন্ট অসিবু থাক অমসুং মতম পুম্নমক্তা ওভররাইদিং      প্রাইওরিটি অমগুম্না সেন্টর-ষ্টেজ ওইহন্দুনা প্রিভেনসন অমসুং প্রিপার্দনেসকী      কলচর অমা প্রোমোট তৌবা।
খ্বাইদগী ফরবা টেক্নোলোজি অমসুং এনভাইরোনমেন্টেল সষ্টেনেবিলিটিদা      য়ুম্ফম ওইদুনা মিটিগেসনগী থৌরাংশীং পুক্নিং থৌগৎপা।
দিজাষ্টর মেনেজমেন্টকী থৌরাংশীং অসি দিভেলপমেন্ট প্লানিং প্রোসেসতা      মেইনষ্ট্রিম তৌবা।
এনেবল ওইবা রিগুলেটরি এনভাইরোনমেন্ট অমগী ইন্টিগ্রিটি অমসুং      কমপ্লাইএন্স রেজিম অমা শেম্নবা অমসুং য়োক্তুনা থম্নবগীদমক্তা ষ্ট্রিমলাইন      তৌরবা ইনষ্টিট্যুসনেল টেক্নো-লিগেল ফ্রেমৱার্ক অমা মফম চানা থম্বা।
রেসপোন্সিভ অমসুং ফেল-সেফ কম্যুনিকেসন অমসুং ইনফোর্মেসন টেক্নোলোজি (IT) সপোর্টনা বেক তৌবা কন্টেম্পরেরি ফোরকাষ্টিং অমসুং ঙন্না ৱার্নিং      পীবা সিষ্টেমশীং শেমগৎপা। 
এৱারনেস জেনেরেসন অমসুং কেপাসিটি দিভেলপমেন্টকী লমদা মিদিয়া, NGOশীং অমসুং কোর্পোরেট সেক্টরগা প্রদক্টিভ ওইবা পার্টনরশীপ অমা প্রোমোট      তৌবা।
সমাজ অসিদা লৈরিবা খুদোংচাদ্রবা সেক্সনশীংগী মায়কৈদা মীওইবগী      মীনুংশিগা লোয়নবা ইফিসিএন্ট রেস্পোন্স অমসুং রিলিফ পীবা।
রিকনষ্ট্রক্সন অসিবু হেন্না ফবা মওংদা অমসুং দিজাষ্টর-রিসাইলেন্ট ষ্ট্রকচরশীং      অমসুং লৈফমশীং অমুক হন্না শেমগৎ-শাগৎনবগী তঞ্জা অমা ওইনা শেম্বা।

সোর্স: 

DM ওর্গানাইজেসনশীং





 
