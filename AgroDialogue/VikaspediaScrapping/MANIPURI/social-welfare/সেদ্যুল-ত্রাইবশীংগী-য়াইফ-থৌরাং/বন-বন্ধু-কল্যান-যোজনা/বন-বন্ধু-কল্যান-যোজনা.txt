বন বন্ধু কল্যান যোজনা


স্কিমগী মরমদা
গবর্নমেন্ট ওফ ইন্দিয়া, মিনিষ্ট্রি ওফ ত্রাইবেল এফেয়র্সনা ত্রাইবেলশীংগী য়াইফ-থৌরাংশীংগীদমক বন বন্ধু কল্যান যোজনা (VKY) অসি হৌদোকখি। স্কিম অসি অন্ধ্র প্রদেশ, মধ্য প্রদেশ, হিমাচল প্রদেশ, তেলেঙ্গানা, ওরিশা, ঝারখন্দ, ছটিশগর, রাজস্থান, মহারাষ্ট্র অমসুং গুজরাট হায়রিবা রাজ্যশীং অসিগী ব্লোক অমমমদা অহানবা খুৎমাবা ওইনা হৌদোকখি।
স্কিম অসিগী মখাদা ব্লোক অমমমগী ওইনা সরকারনা লুপা ক্রোর ১০ ত্রাইবেলশীংগীদমক মখল-মখা কয়াগী চাউখৎ-থৌরাং পায়খৎনবা পীগনি। ব্লোকশীং অসি মরি লৈনবা রাজ্যশীং অদুনা রেকমেন্দ তৌরকপা মতুংইন্না খল্লি অমসুং মফমশীং অসিদা লাইরিক হৈবগী চাংসু য়াম্না নেম্মী। স্কিম অসিনা মরুওইনা থম্লিবা মীৎয়েং অসি ইনফ্রাষ্ট্রকচরগী ওইবা অমসুং সেদ্যুল ত্রাইবশীং অমসুং অতৈ সমাজদা লৈরিবা মীওই কাংলুপশীংগী মরক্তা লৈরিবা হ্যুমেন দিভলপমেন্ট ইন্দেক্সশীংগী অহোবা অসি মেনশীনবদনি। VKYনা সেন্ত্রেলগী মিনিষ্ট্রিশীং/দিপার্টমেন্টশীং অমসুং ষ্টেট গবর্নমেন্টনা পায়খৎলিবা চাউখৎ-থৌরাংগী স্কিমশীং অসিগী মায় পাকপদা য়ুম্ফম ওইদুনা পুন্সিন্নবদসু মীৎয়েং থম্লি। অহৌবগী ওইনা, ব্লোক অমগী অপুনবা মীশীং অদুগী য়ামদ্রবদা ত্রাইবেলগী মীশীং ৩৩% লৈবা ব্লোকশীং অদুদা মীৎয়েং থমগনি।

মিনিষ্ট্রি ওফ ত্রাইবেল এফেয়র্সনা পোৎ-চৈশীং অমদি সর্ভিসশীং পীনবগী হৌজিক লৈরিবা ইনষ্টিট্যুসনশীং হায়বদি, ইন্টিগ্রেটেদ ত্রাইবেল দিভলপমেন্ট এজেন্সিশীং /ইন্টিগ্রেটেদ দিভলপমেন্ট প্রোজেক্ট মপাঙ্গল কনখৎহন্নবা অমসুং মতৌ তাবা মফমশীংদা অনৌবা ইনষ্টিট্যুসনশীংসু লিংখৎনবা খোংথাংশীং লৌখৎলি।
থৌদাং অসিগীদমক রাজ্যগী সরকারশীংদা পীথরিবা অকক্নবা ফন্দশীং অসি ইনষ্টিট্যুসনশীং অসিবু মপাঙ্গল কনখৎহন্দুনা ইনষ্টিট্যুসনগী মেকানিজম অসি হেন্না মরা চেৎনা শেমগৎনবা মীৎয়েংগা লোয়ননা শীজিন্নগদবনি।

অপিকপা উমংগী পোত্থোক
অপিকপা উমংগী পোত্থোক (MFP) অসি শীজিন্নবা অমসুং পুথোকপগী (Demand and Supply) মশানা চত্থজরিবা থৌওং অসিগী মহুত্তা লল্লোন-ঈতিক তৌবা মীওইশীংনা লেপ্পী। অসিগুম্বা উমংদা খুন্দারিবা মীওইশীং অসিগী মখোয়গী ফংফম থোকপশীং অদু ফংহন্নবা স্কিম অমা চৎনহল্লে। স্কিম অসিগী মখাদা MFPগী মেক্সিমম ওইবা য়োনবগী মমল (Maximum Selling Price) অসি অহৌবগী ওইনা রাজ্যশীংগী সেদ্যুল Vতা চৎনহল্লি। রাজ্যশীংগী তোঙান-তোঙানবা কৈথেলশীংদা (Mandis) খুদক-খুদক্কী ওইবা MFPশীংগী মমল খংহনবা ৱেবতা য়ুম্ফম ওইবা পোর্টেলসু শেমগৎলে।
মনুং চলহল্লিবা পোত্থোকশীং
MFPগী পোত্থোক ১২দি প্রোগ্রাম অসিগী মনুং চলহল্লি। মখোয় অদুদি

 তেন্দু মনা
 ৱা
 মহুৱা মরু
সাল মনা
 সাল মরু
 চিরঞ্জি
 লম্লক্কী খোইহি
মাইরোবালন
 মঙ্গে
 নাসিক (গম কারায়া) অমসুং
কারঞ্জি

লৌথোকফম: 
