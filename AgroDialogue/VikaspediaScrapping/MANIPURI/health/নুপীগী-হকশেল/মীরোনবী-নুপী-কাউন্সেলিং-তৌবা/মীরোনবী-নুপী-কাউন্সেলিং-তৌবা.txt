মীরোনবী নুপী কাউন্সেলিং তৌবা

মীরোল্লিঙৈ মনুংদা চেক্সিনবা অমসুং অঙাং পোক্নবগী শেম-শাবা


পোক্নবা মফম অমসুং পোকপা মতমদা এটেন্দেন্ট অমা লৈহনবা য়াউনা পোক্নবগী শেম-শাবা/মাইক্রো বার্থ প্লান।
হোস্পিটালদা পোকপগী অহেনবা কান্নবা অমসুং য়ুমদা পোকপদা লৈগদবা রিস্কশীং।
লেবরগী খুদমশীং অমসুং ওবষ্টেত্রিক কমপ্লিকেসনশীংগী খুদোংথীবগী খুদমশীং।
কমপ্লিকেসনগী শেম-শাবা – প্রেগনেন্সি, লেবর অমসুং দেলিভরি মতুং/এবোর্সনগী মনুংদা লৈবা খুদোংথীবগী খুদমশীং মশক খংদোকপা।
এন্তি নেতেল চেক-অপশীং অমসুং পোষ্ট নেতেল চেক-অপশীং লৌবগী কান্নবা।
প্রেগনেন্সিগী মেদিকেল তর্মিনেসনগী মতমদা লৌগদবা চেক্সিন-থৌরাং।
প্রেগনেন্সি মতমদা হকতিন্নবগী ইনফোর্মেসন।
ফেমিলি প্লানিং প্রোমোত তৌবা।
মেলেরিয়া প্রোফাইলেক্সিস অমসুং লাইয়েং।
দাইট (ন্যুত্রিসন) অমসুং পোত্থাবগী মতাংদা পাউতাক।
প্রেগনেন্সি মনুংদা মহাক্কী নোর্মেল দাইত অদুদগী হেন্না চানবা পাউতাক পীবা – মীরোনবী নুপী অমনা মহাক্কী হান্নগী দাইট অদুগী মথক্তা নোংমদা অহেনবা কিলো কেলোরি 300 মথৌ তাই অমসুং পোষ্ট-পার্টম মতমদা অহেনবা কিলো কেলোরি 500 মথৌ তাই।
এনেমিয়া লৈবা নুপীশীংগী ওইনা অমুবা হৱাই, লৈবাক হৱাই, রাগি, হৱাই মপুম, শঙ্গোম, য়েরুম, শা অমসুং লোকেল ওইনা ফংবা চিঞ্জাকশীং য়াউনা প্রোতিন য়াম্না য়াউবা দাইট চাবগী মরুওইবা।
ভিটামিন সি য়াউবা উহৈ-ৱাহৈ অমসুং মনা-মশীং মরাং কায়না চাবা (খুদম ওইনা, হৈনৌ, পুংতোল, কমল, অমসুং অথুম্বা চম্প্রা) মরমদি মখোয়সিনা আইরন চুপশীনবা হেনগৎহল্লি।
চাক চারবা মতুং পুং অমগী মনুংদা চা নত্ত্রগা কোফি থক্তবা।
খোং হাম্বা য়াদবা লৈতনবা ফাইবর য়াম্না য়াউবা দাইট চাবা।
নুমিদাংদা পুং নিপাল তুম্বা অমসুং অয়ুক-নুংথিলদা পুং অনি অমগা পোত্থাবা অমসুং অকনবা থবক, মরুওইনা অরুম্বা পোৎ-চৈ থাঙ্গত্তবা।
য়ু, মখল খুদিংমক্কী হিদাক মনা নত্ত্রগা লাইচুবা য়াবা দ্রগশীং হায়বদি কানিনা শেম্বশীং মীরোল্লিঙৈদা শিজিন্নদবা।
ক্বালিফাই ওইরবা মেদিকেল প্রাক্টিসনর অমনা পীবা নত্ত্রবদি মেদিকেসন অমত্তা তৌদবা।

মীরোল্লিঙৈদা অহেনবা ন্যুত্রিসনগী মথৌ তাবা অখন্নবা কেটেগোরিগী নুপীশীংগী মনুংদা মখাগীসি চল্লি:


লুম্বা য়ৌদবা নুপীশীং (কেজি 45গী মখা)
মীরোল্লিঙৈদা মহৌশাগী লেভেলগী মথক্তা থবক শুবী নুপীশীং
মবুক কংবা ইনখৎলক্লিবী নুপীমচাশীং
মমাংগী অঙাং পোকখিবা মতুং চহি অনিগী মনুংদা মবুক কংবী নুপীশীং
মল্টিপল প্রেগনেন্সি লৈবা নুপীশীং
HIV পোজিটিভ ওইবী নুপীশীং

খোম পীথকপা


খোম পীথকপা অদু মরুওইনা কোলোষ্ট্রম ফিদিং অঙাং পোক্লবা মতুং পুং অমগী মনুংদা হৌবা।
প্রি-লেক্তেল ফিদ অমত্তা পীদবা।
অঙাং অদু থবাক্কা ফজনা নপশিনবা।
অঙাং অদু থা তরুক্তি খোম পীথকপা।

নৌনা পোকপা অঙাংগী চেক্সিন-থৌরাং


অঙাং অদু লুম্বু-লুম্বু শাবা, শ্বর নোর্মেল ওইনা হোনবা অমসুং মখোম থকপ্রা য়েংবা অমসুং কোর্দ অদু শেংনা লৈব্রা য়েংবা।
হেলথ ফেসিলিটিদগী দিসচার্জ তৌদ্রিঙৈ মমাংদা অঙাং অদুদা BCG/ OPV-0/ হেপাটাইটিস B-0 ভেক্সিনশীং পীবা।
নাউফম মরি, উনশা অমসুং মিৎ অদু চেকশিন্না য়েংশিনবা।
মখোম পীথকপা মতমদা ফজনা চুপ্রা য়েংবা।
নৌনা পোক্লিবা অঙাং অদু খুদোংথীবা সাইনশীং লৈব্রা য়েংবা।
মমা অমসুং ইমুংগী মীওই পুম্নমক্তা ইম্মুনাইজেসন তৌনবা পাউতাক পীবা।

নৌনা পোকপা অঙাংশীংগী খুদোংথীবা য়াবা খুদমশীং – খুদক্তা চেক্সিন থৌরাং লৌখৎলু:


করিগুম্বা অঙাং অদু ফজনা মখোম থক্ত্রবা
করিগুম্বা অঙাং অদু লাইহৌ তৌরবা নত্ত্রগা শোকপদা ঈংলবা
শ্বর য়াংনা হোল্লবা
শ্বর হোনবদা ৱারবা
অমাংবদা ঈ য়াউরবা
খুবাক অমসুং খোংনিং অদু নাপু মচু ওইরবা
মসল চিংলক্লবা

সোর্স : 
