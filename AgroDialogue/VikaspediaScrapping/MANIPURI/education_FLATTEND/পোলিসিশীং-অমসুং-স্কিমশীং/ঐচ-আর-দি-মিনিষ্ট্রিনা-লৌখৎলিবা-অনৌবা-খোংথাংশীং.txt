ঐচ আর দি মিনিষ্ট্রিনা লৌখৎলিবা অনৌবা খোংথাংশীং

নুপীমচাশীংগী মহৈ-মশীং তম্বা

বেতি বচাও বেতি পরহাও অভিয়ান (Beti Bachao Beti Padhao Abhiyan)

স্কুল এজুকেসন এন্ড লিটরেসি দিপার্টমেন্টনা ৱুমেন এন্ড চাইল্ড দিভেলপমেন্ট মিনিষ্ট্রিবু নুপিমচাশীংগী থাক অমসুং সেক্স রেসিও হেনগৎহন্নবা লৈবাক অসিগী জিলা 100দা “বেতি বচাও বেতি পরহাও” অভিয়ান হৌদোকপদা মতেং পাংখি। মহৈ-মশিংগী তোঙান-তোঙানবা থাকশীংদা নুপীমচাশীংগী ত্রান্সিসন 100% য়ৌবা স্কুল মেনেজমেন্ট কমিটিশীংগীদমক্তা “বেতি বচাও বেতি পরহাও” অভিয়ানদগী এৱার্দ অমা শেমগৎখ্রে।

স্বচ বিদ্যালয়া (Swachh Vidyalaya)

দিপার্টমেন্ট অসিনা স্কুল খুদিংমক্তা চৎনবা য়াবা নুপিমচাশীংগী টোইলেট অমা লৈহন্নবগী ফিরেপ থম্লি। ইং 2015গী ওগষ্ট 15গী মমাং ফাউবদা চৎনবা য়াবা টোইলেট অমা শোয়দনা লৈহনগদবা অকক্নবা “স্বচ বিদ্যালয়া” কৌবা খোংথাং অমা হৌদোকখ্রে।

উদান (UDAAN)

উদান অসি সেন্ত্রেল বোর্দ ওফ সেকেন্দরি এজুকেসন (CBSE)না হৌদোকপা শোত্থরবা ছাত্র নুপিমচাশিং অমদি সেদ্যুল কাষ্ট/সেদ্যুল ত্রাইব অমসুং মীশিং য়ামদবা কাংলুপশীংনা অকক্ননা সাইন্স অমসুং মেথমেটিক্সকী ওইবা পোষ্ট-স্কুল প্রোফেসনেল এজুকেসনদা হোংবা ঙমহন্নবা খোংথাং অমনি। উদানগী অহানবা পান্দম অসি হৌজিক নুপামচাশীংনা 77% মীং চনবা মতমদা নুপিমচাশীংনা 23% ওইদুনা মীং চনবা হন্থরিবা অসি কোকহনবনি। মসিনা দাইমেনসন অহুম হায়বদি দিজাইন, ত্রাঞ্জেক্সন অমসুং এসেসমেন্ট অসিদা মীৎয়েং থমদুনা স্কুল এজুকেসন অমসুং এঞ্জিনিয়রিং এজুকেসন এন্ত্রান্স সিষ্টেমশিংগী মরক্তা লৈরিবা ক্বালিটিগী অহোবা অসি হন্থহন্নবা পান্দম থম্লি।

য়ুজিসিনা থা খুদিংগী লুপা 8000/- দগী 10000/-গী চাংদা স্কোলর 300দা জুনিয়র রিসর্চ ফেলোশিপ পীগদবা স্কিম অসি শেম-শারে অমসুং একাদেমিক চহি 2014-15দগী চৎনবা হৌরগনি।

প্রগটি (PRAGATI)

প্রোভাইদিং এসিষ্টেন্স ফোর গর্লস এদভান্সমেন্ট ইন টেক্নিকেল এজুকেসন ইনিসিএটিভ (Providing Assistance for Girls’ Advancement in Technical Education Initiative)

AICTE স্কিম অসিনা চহিদা লুপা লাখ 6তগী হন্থনা ফেমিলি ইনকম লৈবা ইমুং অমদগী নুপিমচা অমা ক্বালিফাইয়িং ইকজামিনেসনগী মেরিটতা য়ুম্ফম ওইরগা খন্দুনা টেক্নিকেল এজুকেসন ফংহনবা পান্দম থম্লি। স্কিম অসি মরি লৈনবা রাজ্যগী সরকারশীংগী ওথোরাইজ তৌরবা এদমিসনগী সেন্টরশীংনা চৎনহনগদবনি। চহি অমদা নুপিমচা 4000দা স্কোলরশিপকী কান্নবা ফংহন্নবা থৌরাং তৌরি। স্কোলরশিপকী শেলফমদি লুপা 30000 নত্ত্রগা তুইসনগী ফি নত্ত্রগা হন্থবা অমহেক্তা ওইগনি অমসুং থা অমদা লুপা 2000 থা তরাগী কন্টিঞ্জেন্সি এলাউএন্স ওইনা পীগনি।

অখন্নবা মীৎয়েং মথৌ তাবা মীওইশীং (Persons with Special Needs)

সকশম (SAKSHAM)

মীমান্নদ্রবা অঙাংশীংগী স্কোলরশিপনি। AICTEনা মীমান্নদ্রবা ছাত্রশিংবু টেক্নিকেল এজুকেসন ফংহন্নবা ক্বালিফাইয়িং ইকজামিনেসনগী মেরিটতা য়ুম্ফম ওইদুনা চহি খুদিংগী স্কোলরশিপ 1000 পীনবা ফিরেপ লৌরে। স্কোলরশিপকী শেলফমদি লুপা 30000 নত্ত্রগা তুইসনগী ফি নত্ত্রগা হন্থবা অমহেক্তা ওইগনি অমসুং থা অমদা লুপা 2000 থা তরাগী কন্টিঞ্জেন্সি এলাউএন্স ওইনা পীগনি।

অৱাং-নোংপোক্কী থৌরাংশীং

ইশান উদয় (Ishan Uday)

অৱাং-নোংপোক লমদমগী ছাত্রশীংগী অখন্নবা স্কোলরশিপ স্কিমনি। য়ুজিসিনা একাদেমিক সেসন 2014-15দগী হৌদুনা অৱাং-নোংপোক লমদমগী ছাত্রশীংগীদমক্তা অখন্নবা স্কোলরশিপ স্কিম অমা হৌদোকখ্রে। স্কিম অসিনা চহিদা লুপা লাখ 4.5তগী তাবা মমা-মপাগী ইনকম লৈবা অৱাং-নোংপোক লমদমগী ছাত্রশীংদা স্কোলরশিপ 10000 পীনবা অমসুং লৈবাক অসিগী কোলেজ/য়ুনিভরসিটিশীংদা অন্দর গ্রেজুএট থাক্তা তম্নবগীদমক থাদা লুপা 3500দগী 5000 ফাউবগী চাংদা স্কোলরশিপ পীনবগী পান্দম থম্লি।

ইশান বিকাস (Ishān Vikās)

ইশান বিকাস অসি অৱাং-নোংপোক রাজ্যশীংগী স্কুল অমসুং কোলেজগী থাক্তা লৈবা খনগৎলবা ছাত্রশিংবু মখোয়গী ভেকেসন মতমদা IITশীং, NITশীং অমসুং IISERশীংগা হেন্না নকশিলহন্নবা পাক-চাউরবা থৌরাং অমনি। নুমিৎ তরানিগী ওইবা মতম পরিং অমগী ওইনা ইনষ্টিট্যুসনশীং অসিগী মনুংদা অমদা, এক্সপোজর নত্ত্রগা ইন্টর্নশিপ প্রোগ্রাম অমগী মওংদা কোয়বা চৎহন্নবা থৌরাং শেম্লি। স্কুল খুদিংমক্না ক্লাস IX অমসুং Xগী ছাত্র 32 অমসুং ওজা 8গী ওইবা কাংবু অমবু লোয়ননবা ওজা অমা থাগনি। কোলেজগী ছাত্রশীং অদু কালেন অমসুং নিংথমথাদা কাংলুপ অমমমদা ছাত্র 32 লৈহন্দুনা অনি থোক্না শেমগনি। অৱাং-নোংপোক্তগী কোলেজগী ছাত্র 2016 অমসুং ওজা 504না একাদেমিক চহি অমদা IIT/NIT/ IISERশীং নত্ত্রগা সেন্ত্রেল্লি ফন্দেদ টেক্নোলোজিকেল ইনষ্টিট্যুটনচিংবদা স্তাইপেন্দ শিজিন্নদুনা চৎকনি। ইনষ্টিট্যুট 25দগী ছাত্র 250মুক্না চহি অমদা IIT 16 অমসুং NIT 6তা (অহৌবগী ওইনা NIT 6 খল্লে) চৎকনি।

ICT এনেবল তৌরবা তম্নবগী খুদোংচাবশীং হেনগৎহনবা

ছাত্রশীং/ওজাশীংগী ওইনা খ্বাইদগী ফবা এজুকেসনেল রিসোর্সশীং ফংহন্দুনা আউটরিচ, মগুন হেনগৎহনবা অমসুং মান্নবা লৈহনবা হেনগৎহন্নবা ICTনা তম্নবগী খুদোংচাবশীং হেনগৎহল্লি।

স্বায়ম (SWAYAM) (ষ্টদি ৱেবস ওফ এক্টিভ-লর্নিং ফোর য়ং এস্পিয়ারিং মাইন্দস) প্রোগ্রাম:

প্রোগ্রাম অসিগী মখাদা, সেন্ত্রেলনা ফন্দ পীবা ইনষ্টিট্যুটশিং হায়বদি IITশীং, IIMশীং, সেন্ত্রেল য়ুনিভর্সিটিশীংগী প্রোফেসরশীংনা লৈবাক অসিগী নাগরিকশীংদা ওনলাইন কোর্সশীং পীগনি।  কোর্স পুম্নমক তম্নবগী অচংবা শেল লেম্না ওইগনি। করিগুম্বা ছাত্র অদুনা ভেরিফাই তৌরবা সর্টিফিকেট অমা পাম্লবদি অপিকপা ফি অমা পীবা তাই।

অহানবা ফেজদা, IIT বোম্বে, IIT চেন্নাই, IIT কানপুর, IIT গুৱাহাটি, য়ুনিভর্সিটি ওফ দিল্লি, জৱাহর লাল নেহরু য়ুনিভর্সিটি, IGNOU, IIM বেঙ্গলোর, IIM কালকটা, বেনারস হিন্দু য়ুনিভর্সিটিখক্তনা মীরম লৈবাক্কী য়ুনিভর্সিটিশীংগী ওজাশীংগী মতেংগা লোয়ননা এঞ্জিনিয়রিং এজুকেসন, সোসিএল সাইন্স, এনর্জি, মেনেজমেন্ট, বেসিক সাইন্সকী কোর্স পীগনি। চহি 2দগী 3 ফাউবগী মনুংদা য়ামদ্রবদা ছাত্র ক্রোর অমদি থৌরাং অসিগী মখাদা কান্নবা ফংগনি হায়না পান্দম থম্লি। SWAYAM অসি ইং 2014দা হৌদোক্কনি।

নেসনেল ই-লাইব্রেরি

ই-লাইব্রেরি অসি লৈবাক অসিদা লৈরিবা ছাত্রশিং, থবক তৌরিবা মীওইশীং অমসুং রিসর্চ তৌরিবা মীওইশীংনা লেপটোপ, স্মার্টফোন, টেব্লেট, PCশীংগী খুত্থাংদা কোম্না ফংবা য়াহন্নবা দিজিটেল ফোর্মেট অমদা সেন্ত্রেল য়ুনিভর্সিটিশীং অমসুং প্রেমিয়র ইনষ্টিট্যুটশীংদগী ক্বালিটি কন্টেন্টশীং ফংহন্দুনা লৌশীং হেনগৎহনগদবা ওনলাইন পোর্টেল অমগুম্না শেমগৎলি। অন্তর্জাতিগী ওইনা খুৎশম্ননবগীদমক্তা ইজরেল, নোরৱে, য়ুকে, য়ুনেস্কোনা হায়রক্লে। নেসনেল ই-লাইব্রেরি অসি একাদেমিক চহি 2015দগী ফংহল্লগনি।

হেনগৎলক্লিবা রিসর্চ

দা. এস. রধাকৃষ্ণন পোষ্ট দোক্টরেল ফেল্লোজ ইন সোসিএল সাইন্সেস

য়ুজিসিনা লোল য়াওনা দা. এস. রধাকৃষ্ণন পোষ্ট দোক্টরেল ফেল্লোজ ইন সোসিএল সাইন্সেস  কৌবা অনৌবা স্কিম অমা হৌদোকখ্রে। স্কিম অসিগী মখাদা খল্লবা ফেল্লোশীংদা চহি 3গী ওইনা লুপা 25000 + HRA অসিনচিংবা ফংগদবা ফেল্লোশিপ 300 পীগনি।

পিঐচদি ষ্টদিগীদমক্তা AICTE স্কোলরশিপ

AICTEনা চহি অমদা স্কোলরশিপ 1000 ইলিজিবল ওইবা কেন্দিদেটশীংদা CSIR / DRDO লেবশীং নত্ত্রগা অতোপ্পা মমীং লৈরবা ইনষ্টিট্যুটশীংদা পিঐচদি তৌনবগীদমক পীরি: স্কোলরশিপ পীবগী মওংদি থবক অসিগিদমক্তা সরকারনা থম্লিবা নিয়মশীংগী মতুংইল্লি।

ক্বালিটি ইমপ্রুভমেন্ট প্রোগ্রাম (QIP)

মসি AICTEনা এপ্রুভ তৌরবা ইনষ্টিট্যুটশীং অমসুং অতৈদা লৈরিবা ইলিজিবল ওইরবা ওজাশীংগী মরক্তা রিসর্চ তৌনবগী পুক্নিং থৌগৎনবা অমসুং মখোয়বু ভারতগী খ্বাইদগী ফবা ইনষ্টিট্যুটশীং হায়বদি IITশীং অমসুং NITশীং নত্ত্রগা অতোপ্পা জাতিগী ওইবা মরুওইবা ইনষ্টিট্যুটশীংদগী পিঐচদি অমা লোয়শিনবা ঙমহন্নবা ভারত সরকারনা পায়খৎপা প্রোগ্রাম অমনি। স্কিম অসি রিগুলর ওইবা ওজাশীংগীখক ওইনা চৎনৈ। QIPগী মখাদা M Techকীদমক্তা স্কোলরশিপ 7500 পিদুনা ME/M.Tech স্কোলরশিপশীং পীনবা অমসুং QIPগী মখাদা PhDগীদমক স্কোলরশিপ 2500 পীনবা থৌরাং তৌরি।

অহেনবা ইনফোর্মেসনগীদমক্তা MHRD
