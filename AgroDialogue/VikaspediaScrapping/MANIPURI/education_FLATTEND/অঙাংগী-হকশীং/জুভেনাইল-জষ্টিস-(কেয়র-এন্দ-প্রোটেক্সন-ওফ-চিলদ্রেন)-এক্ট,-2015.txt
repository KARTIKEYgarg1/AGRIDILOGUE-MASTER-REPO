জুভেনাইল জষ্টিস (কেয়র এন্দ প্রোটেক্সন ওফ চিলদ্রেন) এক্ট, 2015


তোপিক অসিনা জুভেনাইল জষ্টিস (কেয়র এন্দ প্রোটেক্সন ওফ চিলদ্রেন) এক্ট, 2015 অসিগা মরি লৈনবা ইনফোর্মেসন পীরি।

জুভেনাইল জষ্টিস (কেয়র এন্দ প্রোটেক্সন ওফ চিলদ্রেন) এক্ট, 2015 অসি ইং 2016কী জানুৱারিগী তাং 15দা চৎনবা হৌখি অমসুং মসিনা জুভেনাইল জষ্টিস (কেয়র এন্দ প্রোটেক্সন ওফ চিলদ্রেন) এক্ট, 2000গী মহুৎ শীন্দোকই। জুভেনাইল জষ্টিস এক্ট, 2015না য়েংশিনবীবা অমসুং ঙাক-শেনবীবগী মথৌ তারিবা অঙাংশীং অমসুং আইনগী চয়েৎনবনা শোকহল্লবা অঙাংশীং অনিমক্কী হেন্না মপাঙ্গল লৈবা প্রোভিজনশীং পীরি।

মরুওইবা প্রোভিজনশীং


“জুভেনাইল” হায়রিবা ৱাহৈ অসিগা কোন্নরিবা নেগেতিভ ওইবা ৱাহন্থোক অসিবু লৌথোক্নবা এক্ট অসিদা ‘জুভেনাইল’ অসি ‘চাইল্ড’ নত্ত্রগা আইনগী চয়েৎনবনা শোকহল্লবা অঙাং’ হায়না মমীং হোংদোকপা।
মমা মপা লৈজদ্রবা, হুন্দোক্লম্লবা অমসুং চংজরক্লবা অঙাংশীং হায়বা অনৌবা ৱাহন্থোক কয়া অমসুং অঙাংশীংনা পাংথোকপা অপীকপা, খরা চাউবা অমসুং য়াম্না শাথীবা থৌওংশীং হাপচিনবা।
জুভেনাইল জষ্টিস বোর্দ (JJB) অমসুং চাইল্ড ৱেলফেয়র কমিটি (CWC)গী ময়েক শেংবা পাৱর, ফঙ্কসন অমসুং রেস্পোন্সিবিলিটিশীং লৈবা; জুভেনাইল জষ্টিস বোর্দনা (JJB) পাংথোকপা ইনক্বারিশীংগী ময়েক শেংবা টাইমলাইনশীং লৈবা; বিল অসিনা দিষ্ট্রিক খুদিংমক্তা জুভেনাইল জষ্টিস বোর্দশীং অমসুং চাইল্ড ৱেলফেয়র কমিটিশীং শোয়দনা লিংখৎনবা খংহল্লি। অনিমক্তা য়ামদ্রবদা নুপী মেম্বর অমমমদি শোয়দনা য়াউহনগদবনি।
চহি তরাতরুক্কী মথক ওইবা অঙাংশীংনা পাংথোকপা শাথীবা মখলগী ওফেন্সশীংদা অখন্নবা প্রোভিজন থম্বা – সেক্সন 15গী মখাদা, চহি গ্রুপ 16তগী 18 ফাউবগী মনুংদা লৈবা আইন থুগাইবা অঙাংশীংবু য়েংশিন্নবা অখন্নবা প্রোভিজনশীং হাপ্লি। অসিগুম্বা অঙাংশীংনা পাংথোকপা শাথীবা মখলগী ওফেন্সশীংদা প্রিলিমিনরি ওইবা এসেসমেন্ট অমা পাংথোক্লবা মতুংদা জুভেনাইল জষ্টিস বোর্দনা কেস অদু চিলদ্রেন্স কোর্ট (কোর্ট ওফ সেসন)দা ত্রান্সফর তৌবগী ওপশন পীরি। অঙাংশীং অদুবু ত্রাইএল চত্থরিঙৈ মনুং অমসুং মতুংদা ‘শাফবা মফম’দা চহি 21 শুদ্রিফাউবা থম্নবগী প্রোভিজন পীরি অমসুং মদুগী মতুংদা চিলদ্রেন্স কোর্টনা ইভালুএসন অমা তৌগনি। ইভালুএসন অদুগী মতুংদা অঙাং অদু প্রোবেসন্দা থাদোক্কনি অদুগা করিগুম্বা মহাক্কী লমচৎ-শাজৎ অদু হোংদ্রবদি লেমহৌরিবা মতম শরুক অদু জেল অমদা থমগনি। ইজৎ মাংহনবা অমসুং মী হাৎপনচিংবা শাথীবা ওফেন্সশীংদা চেন্নবা অঙাংশীংগীদমক আইন অসিনা নমথনবা (deterrent) মওংদা থবক তৌগনি অমসুং শোকহল্লিবা মীওই অদুগী অধিকার ঙাক্কনি।
মমা-মপা লৈজদ্রবা, হুন্দোকপীরম্লবা অমসুং চংজরক্লবা অঙাংশীংগি য়োকপদা ষ্ট্রিমলাইন তৌনবা য়োক্নবগীদমক তোখায়বা অনৌবা চেপ্টর অমা – মমা-মপা লৈজদ্রবা, হুন্দোকপীরম্লবা অমসুং চংজরক্লবা অঙাংশীং য়োকপগী ষ্ট্রিমলাইন তৌনবা সেন্ত্রেল এদোপসন রিসোর্স ওথোরিটি (CARA) অসিবু মশাগি ফঙ্কসন হেন্না মপুংফানা তৌবা ঙম্নবা ষ্টেটুটরি বোদি অমগী থাক পী। এদোপসনগী তোখায়বা চেপ্টর (VIII) না য়োকপগা মরি লৈনবা প্রোভিজনশীং অমসুং পীরিবা প্রোসিদ্যুওর অসি ইন্দবগী দন্দি অদুগী মরমদা ইরি। অঙাং অমবু আইনগী মতুংইন্না য়োকপা য়ারে হায়না লাউথোকপা য়াউনা লৈবাক মনুং অমসুং মপানগী ওইনা য়োকপগী টাইমলাইনশীংগা কোন্ননা প্রোসেসশীং ষ্ট্রিমলাইন তৌরে।
অঙাংশীংদা পাংথোকপা অনৌবা ওফেন্সশীং মনুং চলহনবা – হৌজিক ফাউবা অতোপ্পা আইন অমত্তনা ফজনা কোনশীন্দবা, অঙাংশীংদা পাংথোকপা অনৌবা ওফেন্স কয়া এক্ট অসিগী মনুং চলহল্লি। মখোয়দুগী মনুংদা: আইননা য়াদবা মওংদা য়োকপা য়াউনা অঙাং লৈবা অমসুং য়োনবা, চাইল্ড কেয়র ইনষ্টিট্যুটশীংদা কোর্পোরেল পনিসমেন্ট পীবা, লালহৌবা গ্রুপশীংনা অঙাংশীংবু শীজিন্নবা, মীমান্নদ্রবা অঙাংশীংদা পাংথোকপা ওফেন্সশীং, অঙাংশীংবু নমদুনা ফাবা অসিনি।
চাইল্ড কেয়র ইনষ্টিট্যুসনশীং শোয়দনা রেজিষ্ট্রেসন তৌবা -  এক্ট অসি চৎনবা হৌবা থা 6কী মনুংদা ষ্টেট গবর্ণমেন্ট নত্ত্রগা ভোলুন্টরি নত্ত্রগা নন-গবর্ণমেন্টেল ওর্গানাইজেসনশীংনা চলাইবা, মপুং ফানা নত্ত্রগা মচেৎ ওইনা অঙাং থম্নবগী ওইনা হাংবা, গবর্ণমেন্টতগী গ্রান্ট ফংলবসু নত্ত্রগা ফংদ্রবসু, মখোয় পুম্নমক এক্ট অসিগী মখাদা রেজিষ্টর শোয়দনা তৌবা তাই। মসি ইন্দবশীংগীদমক আইন অসিগী মখাদা অকনবা চৈরাক পীগনি।
আইননা চৈরাক পীরিবা অমসুং য়েংশীনবীবা অমসুং ঙাক-শেনবিবগী মথৌ তাবা অঙাংশীংগীদমক রিহেবিলিটেসন অমসুং সোসিএল রিইন্টেগ্রেসনগী থৌরাং কয়া পীরি। ইনষ্টিট্যুটকী মীৎয়েং মখাদা মখোয়না সমাজ শেম্বগী থৌদাং লৌবা ঙম্নবা এজুকেসন, ভোকেসনেল ত্রেনিং, স্কিল দিভেলপমেন্ট, লাইফ স্কিল এজুকেসন, কাউন্সেলিং অসিনচিংবা য়াউনা মখল মখা কয়াগী সর্ভিসশীং অঙাংশীংদা পীরি। নন-ইনষ্টিট্যুসনেল ওপসনশীংগী মনুংদা খনগৎলবা, এপ্রুভ তৌরবা অমসুং অঙাংশীংবু য়েংশিনবগী থৌদাং লৌনবা, অঙাং অদুগী বাইওলোজিকেল ফেমিলি নত্তবা ইমুংগী অকোয়রোন অমদা গ্রুপ ফোষ্টর কেয়র য়াউনা ফোষ্টর কেয়র লৌনবা স্পোন্সর তৌবা অসি য়াউরি।

মপুংফাবা এক্ট অদু এক্সেস তৌনবগীদমক্তা, 

সোর্স :

মরি লৈনবা রিসোর্সশীং

1.

