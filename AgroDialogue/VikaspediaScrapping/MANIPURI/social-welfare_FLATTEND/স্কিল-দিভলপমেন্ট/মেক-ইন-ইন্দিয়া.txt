মেক ইন ইন্দিয়া

মেক ইন ইন্দিয়াগী মরমদা 

খোংথাং অসিনা মরুওইনা দোমেষ্টিক অমসুং ওভরসিজ অনিমক্তা লৈবা ইনভেষ্টরশীংদা, মীশীং ক্রোর 125 লৈবা ভারত অসি মেন্যুফেকচরিং হব অমা ওন্থোক্নবগী অমসুং থবক পীবা য়াবগী খুদোংচাবশীং পীনবগী মথৌ তাবা চুনবা অকোয়রোন অদু পীগনি হায়না ৱাশকই।

মসি সেরিয়স ব্যুজিনেস অমগী ইফেক্টনি অদুবু মসিনা ইনোভেসন অমহেক্তদা চেল্লিবা ইলিমেন্ট অনি হায়বদি – অনৌবা এভেন্যুশীং নত্ত্রগা তঞ্জা লৌনবগী অমসুং অচুম্বা খল থম্নবগী চেলেঞ্জশীং মায়োক্ননবসিসু মরুওই। পোলিটিকেল লিদরশিপ অসি মীয়াম্না পাক-শন্না য়াবা ওইগদবনি হায়নসু লৌই; অদুবু ‘মেক ইন ইন্দিয়া’ হায়বা খোংথাং অসিদি ইকোনোমিক প্রুদেন্স, এদমিনিষ্ট্রেটিভ রিফোর্মশীংগী পুন্সিন্নবা অমা ওইনা উই অমসুং মসিনা মীয়াম্না পাম্লিবা মশক খংলবা ভারত অমা ওইহন্নবগী মচাক অমা ওইহল্লি।

ওফিসিএল ৱেবসাইট,  কী ভিজন ষ্টেটমেন্টনা লৈবাকশিগীদমক্তা অতৈ কয়াগী মথক্তা মেন্যুফেকচরিং সেক্টর গ্রোথ অসি, মেদিয়ম টর্মদা চহি অমদা 12-14 % দা হেনগৎহনবা, ইং 2022 ফাউবগী মনুংদা লৈবাকশিগী গ্রোস দোমেষ্টিক প্রদক্টতা লৈবা মেন্যুফেকচরিংগী শিয়ার অসি 16%দগী 25% দা হেনগৎহনবা অমসুং হেন্না মরুওইবা অমা ওইনা ইং 2022গী মনুংদা মেন্যুফেকচরিং সেক্টর মথন্তদা অহেনবা জোব মিলিয়ন 100 শেম্নবা অরেপ্পা থাজবা পীরি। মখোয় অসি অপুনবা আউটপুটকী শরুক মঙাগী মনুংদা মরি ওইরিবা ভারত্তা লৈরিবা মেন্যুফেকচরিং সেক্টরগী বেকগ্রাউন্দ অসি য়েংলগদি য়াম্না অরায়বা ওইরোইদবা টার্গেট অমনি। মরমদি মসিনা ইং 2010গী জানুৱারি থাদা য়াম্না লিক্না চাদা 3.3 খক্তমক হেনগৎখি।

ফংবা য়াবা টার্গেটশীং 


মেদিয়ম টর্মগী মনুংদা      মেন্যুফেকচরিং সেক্টর গ্রোথ অসি চহি অমদা 12-14% ফাউবদা হেনগৎহন্নবা টার্গেট।
ইং 2022 ফাউবগী মনুংদা লৈবাক অসিগী গ্রোস দোমেষ্টিক      প্রদক্টতা লৈরিবা মেন্যুফেকচরিংগী শিয়ার অসি 16% দগী 25%দা হেনগৎহনবা।
ইং 2022 ফাউবগী মনুংদা মেন্যুফেকচরিং সেক্টরদা মিলিয়ন 100গী অহেনবা জোবশীং শেম্বা।
ইনক্লুসিভ গ্রোথ লৈহন্নবগীদমক্তা      খুঙ্গংগী মাইগ্রেন্টশীং অমসুং অর্বানগী লায়রবশীংগী মরক্তা চুনবা স্কিল সেটশীং      শেম্বা।
মেন্যুফেকচরিংগী লমদা দোমেষ্টিক      ভেল্যু এদিসন অমসুং টেক্নোলোজিকেল দেপথতা (depth) হেনগৎহনবা। 
ভারতকী মেন্যুফেকচরিং সেক্টরগী      মালেমগী লমজেল তান্নবা হেনগৎহনবা।
মরুওইনা অকোয়রোনগা মরি লৈননা      গ্রোথকী সষ্টেনেবিলিটি লৈহনবা।

লৈবাক অসিনা ঙল্লবদা ইং 2020 ফাউবগী মনুংদা পৃথীবীগী খ্বাইদগী গ্রোথ লৈবা ইকোনোমি অহুমগী মনুংদা অমসুং খ্বাইদগী হেনবা মেন্যুফেকচরিং দেষ্টিনেসন অহুমগী মনুংদা লৈগনি হায়না পানরি। মতম খরগী মমাংদা BRICS লেভেলদা ভারতনা ৱাশকখিবা 2050 ফাউবগী মনুংদা হায়খিবা অদুগা য়েংনরবদি মসি হেন্না অহেনবা পাম্বা মশক অমনি। মথং দিকেদ 2-3গী ওইনদি ভারতকী মেন্যুফেকচরিং সেক্টরগী ওইনা “চুনবা দেমোগ্রাফিক দিভাইদেন্দ” অসিগুম্বা পোজিটিভ ওইবা ইলিমেন্টশীং লৈরি। ক্বালিটি লৈবা ৱার্কফোর্স মতিক চানা ফংবা অসিনা অতোপ্পা খুদোংচাবা অমা ওইরি। মেনপাৱরদা চংবা শেনফম অসি অতৈ লৈবাকশীংগা চাংদম্নবদা য়াম্না হন্থবা ওইরি। ক্রেদিবিলিটি অমসুং প্রোফেসনেলিজমগা লোয়ননা থবক তৌবা দায়ত্ব লৈবা ব্যুজিনেস হাউসশীং লৈরি। লৈবাক অসিদা রুল ওফ লো অমসুং দোমেষ্টিক মার্কেটকী অকনবা কঞ্জ্যুমরেবল ইন্টেক এবিলিটি লৈবগা লোয়ন্না দেমোক্রেটাইজ তৌরবা পোলিটি অমা লৈরি।

চানবা মাইলষ্টোনশীং 


ভারতনা পৃথীবীগী খ্বাইদগী য়াংনা      চাউখৎপা ইকোনোমিশীংগী মনুংদা অমনি হায়বদু হান্ননা উৎখ্রে।
ইং 2020গী মনুংদা লৈবাক অসিনা পৃথীবীগী খ্বাইদগী ৱাংবা      গ্রোথ লৈবা ইকোনোমি অহুমগী মনুংদা অমসুং খ্বাইদগী হেন্না লিংবা মেন্যুফেকচরিং      দেষ্টিনেসন অহুমগী মনুংদা চনগনি হায়না পানরি। 
মথংগী দিকেদ 2-3গী চানবা দেমোগ্রাফিক দিভাইদেন্দশীং লৈ। ক্বালিটি      ৱার্কফোর্সশীং কোন্নজবা মওংদা মরাং কায়না ফংই।
লৈবাক অতৈগা চাংদম্নবদা      মেনপাৱরগী অচংবা শেনফম অসি চাং হন্থৈ।
ক্রেদিবিলিটি অমসুং প্রোফেসনেলিজমগা      লোয়নবা দায়ত্ব লৈবা ব্যুজিনেস হাউসশীং লৈ।
দোমেষ্টিক মার্কেটতা অকনবা      কঞ্জ্যুমরিজম লৈ।
অৱাংবা থাক্কী সাইন্টিফিক অমসুং      টেক্নিকেল ইনষ্টিট্যুটশীংনা বেক তৌবা অকনবা তেক্নিকেল অমসুং ইঞ্জিনিয়ারিং      কেপেবিলিটিশীং লৈ।
মওং চুম্না রিগুলেট তৌরবা অমসুং      তংদু-লৈতাবা ফাইনান্সিএল মার্কেটশীং মপাল্লমগী ইনভেষ্টরশীংগীদমক হাংদুনা লৈ।

চুনবা টেক্নোলোজিশীং লৌশিনবা, পেটেন্ট তুল অমা শেম্বা অমসুং পোল্যুসন কন্ত্রোল তৌবা অমসুং এনর্জি কঞ্জ্যুম্পসন হন্থহনবদা শিজিন্ননবা টেক্নোলোজি এক্যুইজিসন অমসুং দিভেলপমেন্ট ফন্দ অমা প্রষ্টাব তৌরি। ফন্দ অসি ওটোনোমস পেতেন্ট তুল অমসুং লাইসেন্সিং এজেন্সি অমগুম্নসু ফঙ্কসন তৌগনি। মসিনা পেটেন্ট হোল্ডরশীংদগী ইন্টেলেকচুএল প্রোপর্টি রাইটশীং লৈগনি।.

ৱার্কফোর্সকী ত্রেনিং 

স্কিল লৈরবা লেবর ফোর্স য়াউদনা মেন্যুফেকচরিং সেক্টরনা মশা মথন্তনা চাউখৎপা ঙমদে অমসুং ফিভম অসিদা স্কিল দিভেলপমেন্টকীদমক্তা সরকারনা লৌখৎলিবা খোংথাংশীং অসি য়াম্না পেন্নিংঙাই ওই। চুনবা স্কিল শেম্বনা খুঙ্গংগী য়ুমহোংলকপা কাংবুশীং অমসুং অর্বানগী লায়রবশীংবু ইনক্লুসিভ গ্রোথ অমা লৈহন্নবগী মায়কৈদা পুরক্কনি। মসিনা মেন্যুফেকচিংগী লমদা খুমাং চাউশীন্নবগী মরুওইবা খোংথাং অমা ওইগনি।

স্কিল দিভেলপমেন্ট এন্ড এন্তরপ্রেন্যুওরশিপকী অনৌবা মিনিষ্ট্রি অসিনা স্কিল দিভেলপমেন্টকী নেসনেল পোলিসি রিভাইস তৌনবা খোংথাং লৌখৎখ্রে। খংজিনবা য়াবা অমদি রুরেল দিভেলপমেন্ট মিনিষ্ট্রিগী মখাদা, সরকারনা  কৌবা স্কিল দিভেলপমেন্ট প্রোগ্রামগী অনৌবা খোংথাং অমা লৌখৎখ্রে।

অনৌবা ত্রেনিং প্রোগ্রাম অসিনা লৈবাক অসিদা য়ামদ্রবদা ত্রেনিং সেন্টর 1500 দগী 2000 ফাউবা লিংখৎনবা পান্দম থম্লি অমসুং প্রোজেক্ট অসি লোয়শিনবা ফাউবদা লুপা ক্রোর 2000 চাদিং তৌগনি হায়না পানরি অমসুং মসি PPP মোদেলদা চলাইগনি।

অনৌবা ত্রেনিং প্রোগ্রাম অসিনা নহারোলশীংবু স্পেইন, US, জাপান, রুসিয়া, ফ্রেন্স, চিনা, UK অমসুং নোংচুপ এসিয়ানচিংবা দিমান্দ য়াম্না লৈবা মার্কেটশীংদা থবক ফংহনবা ঙমগনি। সরকারনা অহানবা চহি অনিগী ওইনা চহি খুদিংগী নহারোল লাখ 3 ত্রেন তৌনবা পান্দম থম্লি অমসুং ইং 2017গী অরোয়বদদি, মসিনা খুঙ্গংগী নহারোল লাখ 10বু কোনশিন্নবা পান্দম থম্লি।

সোর্স: 
