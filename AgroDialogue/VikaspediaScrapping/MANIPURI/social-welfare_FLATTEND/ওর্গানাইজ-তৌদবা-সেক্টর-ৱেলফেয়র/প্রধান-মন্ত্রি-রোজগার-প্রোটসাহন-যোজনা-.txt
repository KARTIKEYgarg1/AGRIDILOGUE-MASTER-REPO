প্রধান মন্ত্রি রোজগার প্রোটসাহন যোজনা 

পান্দমশীং 

প্রধান মন্ত্রি রোজগার যোজনা (PMRPY) অসি থবক পীনবগীদমক্তা ইমপ্লোয়িজ প্রোভিদেন্ট ফন্দ ওর্গানাইজেসন (EPFO)দা রেজিষ্টর তৌরিবা ইমপ্লোয়রশীংদা, সরকারনা অনৌবা য়ুনিভর্সেল একাউন্ট নম্বর (UAN) অমা লৈবা অনৌবা ইমপ্লোয়িশীংগীদমক্তা ইমপ্লোয়রশীংগী 8.33%গী ওইবা কন্ত্রিব্যুসন অদু ইমপ্লোয়ি পেন্সন স্কিম (EPS)দা পীদুনা ইমপ্লোয়রশীংদা ইন্সেন্টিভ পীরিবা স্কিম অমনি। টেক্সতাইল (ফি-রোল) সেক্টরগী ওইনা, গবর্ণমেন্টনা অনৌবা ইমপ্লোয়িশীংগী ওইনা ইলিজিবল ওইবা ইমপ্লোয়রগী 3.67% গী ওইবা ইমপ্লোয়িজ প্রোভিদেন্ট ফন্দ (EPF) অসিসু পীগনি।

স্কিম অসিদা কান্নবা অনি লৈগনি, নাকল অমদা ইষ্টাব্লিসমেন্ট অদুদা শীন্মীশীং থবক পীবগী য়ুম্ফম হেনগৎহন্নবগীদমক ইমপ্লোয়রবু ইন্সেন্টিভ পীগনি, অমসুং অতোপ্পা নাকল অমদা, মশীং য়াম্লবা শীন্মী কয়ানা অসিগুম্বা ইষ্টাব্লিসমেন্টশীং অসিদা থবক ফংগনি। হকথেংননা কান্নবা ফংগদবা অমদি শীন্মীশীং অসিনা ওর্গানাইজ তৌরবা সেক্টরগী সোসিএল সেক্যুরিটি বেনিফিটশীং লৌনবগী খুদোংচাবা ফংগনি।

স্কিমগী ইলিজিবিলিটি 

ইমপ্লোয়িজ প্রোভিদেন্ট ফন্দ ওর্গানাইজেসন (EPFO)দা রেজিষ্টর তৌবা ইষ্টাব্লিসমেন্ট পুম্নমক্না মখাদা পীরিবা কন্দিসনশীং অসি লৈরবদি স্কিম অসিগী মখাদা কান্নবা লৌনবা এপ্লাই তৌবা য়াগনি।


ইমপ্লোয়িজ প্রোভিদেন্ট ফন্দ ওর্গানাইজেসন (EPFO)দা রেজিষ্টর তৌরবা ইষ্টাব্লিসমেন্টশীংনা শ্রম সুবিধা পোর্টেলগী মখাদা মখোয়দা পীবা লেবর আইদেন্টিফিকেসন নম্বর (LIN) অসিসু লৈবা তাই। LIN অসি PMRPY স্কিমগী মখাদা পাংথোকপা কম্যুনিকেসন পুম্নমক্কী প্রাইমারি রিফরেন্স নম্বর ওইগনি। 
ইলিজিবল ওইরবা ইমপ্লোয়র অদুনা স্কিম অসিগী মখাদা কান্নবা লৌনবগীদমক্তা ওগষ্ট, 2016দগী হৌদুনা অনৌবা ইমপ্লোয়িশীং অদু শীন্মীশীংগী রিফরেন্স বেজদা হাপচিনবা তাই। শীন্মীশীংগী রিফরেন্স বেজ অদু, 2016গী মার্চ থাগী ECRদগী য়েংদুনা/ ভেরিফাই তৌদুনা, ইমপ্লোয়র অদুনা ইং 2016গী মার্চ 31 ফাউবদা, EPFOদা 12% (3.67% EPF + 8.33% EPS)গী ওইবা দিপোজিট তৌরবা শীন্মীশীংগী মশীংনা লেপকনি। খুদম ওইনা, M/s ABC Ltd হায়রিবা ইষ্টাব্লিসমেন্ট অমনা মার্চ, 2016দা ইমপ্লোয়ি/শীন্মী 45গীদমক ইমপ্লোয়রগী কন্ত্রিব্যুসন ওইনা ECR অমা ফাইল তৌরে হায়না লৌরসি। ইং 2016গী এপ্রিল থাদা ইষ্টাব্লিসমেন্ট অদুনা অনৌবা শীন্মী 15 অমগা হাপচিন্দুনা ইমপ্লোয়িশীংগী অপুনবা মশীং অদু 60 য়ৌহল্লে হায়না লৌরবদি, অনৌবা ইমপ্লোয়ি 15 অদুগী ওইনা PMRPY স্কিমগী ওইবা কান্নবশীং লৌনবা এপ্লাই তৌনবগীদমক ইমপ্লোয়র অদু ইলিজিবল ওইগনি। করিগুম্বা মতুং তাবা থা অমহেক্তদা রিফরেন্স বেজ অদুদা অনৌবা ইমপ্লোয়মেন্ট অমত্তা লৈত্রবদি ইমপ্লোয়র অদু PMRPYগী কান্নবশীং ফংনবগীদমক ইলিজিবল ওইরোই। মথক্কী পেরা 5(e)দা পনখিবগুম্না, অনৌবা ইমপ্লোয়ি হায়রগা, মমাংদা হায়বদি এপ্রিল 01, 2016গী মমাংদা EPFOদা রেজিষ্টর তৌরবা ইষ্টাব্লিসমেন্ট অমত্তদা থবক তৌখিদ্রিবা নত্ত্রগা য়ুনিভর্সেল একাউন্ট নম্বর অমা লৈতবা মীওই অদুবু খংনগনি।
এপ্রিল 01, 2016গী মতুংদা লৈরকপা/ EPFOদা রেজিষ্টর তৌরবা অনৌবা ইষ্টাব্লিসমেন্টকী ওইনদি, রিফরেন্স বেজ অদু জিরো/ NL ইমপ্লোয়িশীংনি হায়না লৌগনি।  মতৌ অসুম্না, ইমপ্লোয়র অদুনা অনৌবা ইলিজিবল ইমপ্লোয়িশীংগী ওইনা PMRPYগী কান্নবশীং লৌবা য়াগনি।
PMRPY স্কিম অসি থা অমদা লুপা 15,000/-দগী হন্থবা খুৎশুমল ফংলিবা ইমপ্লোয়িশীংগীদমক্তা শেম্বনি। মরম অসিনা থা অমদা লুপা 15,000/-দগী হেন্না খুৎশুমল ফংলিবা অনৌবা ইমপ্লোয়িশীংদি ইলিজিবল ওইরোই। অনৌবা ইমপ্লোয়ি অমা হায়বসি এপ্রিল 01, 2016গী মমাংদা EPFO দা রেজিষ্টর তৌরবা ইষ্টাব্লিসমেন্ট অমদা রিগুলার বেসিসতা থবক তৌদ্রিবা ইমপ্লোয়ি অদুবুনি অমসুং মসি 01.04.2016দা নত্ত্রগা মতুংদা আধারগা শম্নরবা য়ুনিভর্সেল একাউন্ট নম্বর (UAN) অমা পীবগী মতুংইন্না লেপকনি। অনৌবা UAN অমা লৈত্রিবা অনৌবা ইমপ্লোয়িগী ওইনদি, ইমপ্লোয়র অদুনা মসি EPFO পোর্টেলগী খুত্থাংদা পাংথোক্কনি। 
ইমপ্লোয়রশীং অসিনা ইলিজিবল ওইরবা অনৌবা ইমপ্লোয়িশীং অসিগী ওইনা সরকারনা পীবা 8.33%গী কন্ত্রিব্যুসন অসি, করিগুম্বা মখোয়না চপ মান্নবা ইমপ্লোয়র অদুগী ওইনা মখা তানা ইমপ্লোয়ি ওইরবদি, মথংগী চহি 3 ফাউবা মখা তানা ফংগনি। অনৌবা ইমপ্লোয়িশীং অসিগী ওইনা থা খুদিংগী ইমপ্লোয়র অদুনা 3.67%গী ওইবা EPF কন্ত্রিব্যুসন অসি পীরবা মতুংদা GOIনা 8.33% গী ওইবা কন্ত্রিব্যুসন অসি পীগনি। EPF/EPS কন্ত্রিব্যুসনগী পেনালটি লৈহন্দনবা, ইমপ্লোয়রশীংনা PMRPYগী ফোর্ম অসি ওনলাইন ওইনা য়ারিবমখৈ ঙন্না, য়ারবদি মথং থাগী তাং 10 ফাউবদা সবমিট তৌনবা খংহল্লি। 

টেক্সটাইল (ফি-রোল) সেক্টরগী ওইনদি, ইমপ্লোয়রশীং অসি PMRPY ওনলাইন ফোর্মদা পল্লিবা অদুগুম্না সরকারনা পীবা 3.67%গী ওইবা EPF কন্ত্রিব্যুসন অসিগীসু ইলিজিবল ওইগনি। কান্নবা অসি শেৎন-চানবা ফি-রোল পুথোকপা, মরুওইনা  NIC কোদ 1410 অমসুং 1430গী মরি লৈনবা টেক্সটাইল (ফি-রোল) সেক্টরগী ইষ্টাব্লিসমেন্টশীংনা ফংবা য়াগনি। হিরম অসিগীদমক্তা সরকারনসু 8.33%গী ওইবা EPS কন্ত্রিব্যুসনগী মথক্তা 3.67%গী ওইবা EPF কন্ত্রিব্যুসনসু পীগনি।

ইমপ্লোয়র অদুনা ইমপ্লোয়িশীংগী 12%গী ওইবা EPF কন্ত্রিব্যুসন অদু EPFOদা হাপচিল্লবা মতুংদা সরকারনা 8.33%গী ওইবা EPS অমসুং 3.67% গী ওইবা EPF অসি পীগনি।

কম্পোনেন্ট অসিনা কোনশিল্লিবা ইন্দষ্ট্রি সেক্টর/ সব-সেক্টরশীং অসি মখাদা পীরিবা NIC কোদশীং অসিনি:


NIC 1410: শামতুগী ফি-রোলখক নত্তনা অতৈ শেৎন-চানবা ফি-রোল পুথোকপা      

NC 14101: টেক্সতাইলগী ফি অমসুং শেৎন-চানবা ফি-রোল মখল পুম্নমক পুথোকপা
 NC 14102: ঈশীং চংদবা টেক্সটাইল ফেব্রিক নত্ত্রগা প্লাষ্টিক্কী ফিশীংগী রেইন কোটশীং পুথোকপা
NC 14105: কষ্টম টেলরিং
NIC 14109: অতৈদা পন্দ্রিবা শেৎন-চানবা ফি-রোল পুথোকপা




NIC 1430: ফি লোন্দুনা শেৎন-চানবা ফি-রোল পুথোকপা 


NC 14301: ফি লোন্দুনা শেৎন-চানবা ফি-রোল অমসুং শেম-শারবা ফি-রোল (পুলওভর, কার্দিগান, জর্সি, ৱেইষ্টকোট অমসুং মসিগা মান্নবা পোৎ-চৈ) পুথোকপা
NIC 14309: মোজা, মোজা-ফুরিৎ য়াউনা অতৈ ফি লোন্দুনা শেম্বা ফি-রোলশীং পুথোকপা

 


স্কিম অসিগীদমক্তা এপ্লাই তৌরিবা ইমপ্লোয়রশীং/ ইষ্টাব্লিসমেন্টনা অপলোদ তৌরিবা ইনফোর্মেসন অদুগী দায়ত্ব ওইগনি, অমসুং মতম অমহেক্তদা, অপীবা ইনফোর্মেসন অদু করিগুম্বা লাল্লে হায়না খংলক্লবদি, ইমপ্লোয়িশীং অসিগীদমক্তা EPS পেমেন্ট (অমসুং টেক্সটাইল সেক্টরগী ওইনা EPF পেমেন্ট) অদু পীদ্রি হায়না লৌগনি। ইমপ্লোয়র অদুনা দি ইমপ্লোয়িজ প্রোভিদেন্ট ফন্দ স্কিম, 1952গী মরি লৈনবা প্রোভিজনগী মখাদা হান্ননা খংহনখ্রবা দ্যু অমসুং পেনালটিশীং অদু পীবগী দায়ত্ব ওইগনি।

 

স্কিমগী মতম 

স্কিম অসি চহি 3 চত্থগনি অমসুং ইমপ্লোয়র অদুনা মথং চহি 3গী ওইনা পীগদবা 8.33%গী ওইবা EPS কন্ত্রিব্যুসন অদু ভারত সরকারনা মখা তানা পীগনি। হায়বদি, ইলিজিবল ওইরবা অনৌবা ইমপ্লোয়ি পুম্নমক 2019-20 ফাউবা PMRPY স্কিমগী মখাদা কোনশিনগনি।

PMRPYগী মখাদা কান্নবা লৌনবগী ইনষ্ট্রক্সনশীং 

স্কিম অসিগী মখাদা কান্নবা লৌনবগীদমক ইষ্টাব্লিসমেন্টশীংগী ইলিজিবিলিটি ক্রাইটেরিয়া  


ইষ্টাব্লিসমেন্ট অদু EPF এক্ট 1952গী মখাদা EPFOদা রেজিষ্টর তৌবা অমসুং চৎনবা য়াবা LIN অমা লৈবা ওইগদবনি।
ইষ্টাব্লিসমেন্ট অদুদা চৎনবা য়াবা ওর্গানাইজেসনগী PAN অমা লৈগদবনি।
ইষ্টাব্লিসমেন্ট অদুগী চৎনবা য়াবা বেঙ্ক একাউন্ট অমা লৈবগা লোয়ননা মদুগী খুত্থাংদা ইষ্টাব্লিসমেন্ট অদুদা পেমেন্ট পীবা য়ানবগীদমক মদুগী অকুপ্পা মরোলশীং অদু পীশীনগদবনি।
ইষ্টাব্লিসমেন্ট অদুনা 2016গী মার্চ থাগী মখোয়গী ECR অদু সবমিট তৌগদবনি। 
ইষ্টাব্লিসমেন্ট অদুনা ইমপ্লোয়িশীংগী মশীং অসি 01.04.2016দা নত্ত্রগা মসিগী মতুংদা হেনগৎহনগদবনি।
01.04.2016গী মতুংদা রেজিষ্টর তৌবা অনৌবা ইষ্টাব্লিসমেন্টশীংগী ওইনদি, মথৌ তাবা কন্দিসনশীং মপুং ফারবদি অনৌবা ইমপ্লোয়ি পুম্নমক কোনশীনবা য়াগনি।

PMRPYগী মখাদা ইমপ্লোয়িশীং ইলিজিবল ওইনবগী মথৌ তাবা কন্দিসনশীং 


অনৌবা ইমপ্লোয়িনা ইষ্টাব্লিসমেন্ট অসিদা 01.04.2016দা নত্ত্রগা মসিগী মতুংদা থবক চংবা ওইগদবনি অমসুং মসিগী মমাংদা EPF রেজিষ্টর তৌবা ইষ্টাব্লিসমেন্ট অমত্তদা রিগুলর ইমপ্লোয়ি অমা ওইনা থবক তৌরক্তবা মীওই ওইগদবনি।
ইমপ্লোয়র অদুনা অনৌবা ইমপ্লোয়ি অদুগী আধার লিঙ্ক তৌরবা চৎনবা য়াবা UAN অমা শোয়দনা লৈরে হায়বদু খংদোক্কদবনি। করিগুম্বা মদু ফংদ্রবদি, মদু EPFO ৱেবসাইত্তগী () ফংবা য়াগনি। মোবাইল নম্বর অমসুং অতৈ কন্টেক্কী অক্কুপ্পা মরোলশীংদি EPFOনা লৌগদবনি।
অনৌবা ইমপ্লোয়ি অদুগী থাগী ওইবা খুৎশুমল অদু লুপা 15,000দগী হন্থবা ওইগদবনি।
অনৌবা ইমপ্লোয়ি অদুগী EPS কন্ত্রিব্যুসন অদু চহি 3গী ওইনা ফংগনি।
করিগুম্বা স্কিম অমগীদমক ইলিজিবল ওইরবা ইষ্টাব্লিসমেন্ট অমনা ইমপ্লোয়মেন্টতা রিফরেন্স বেজদগী হন্থরকপা থোক্লবদি, ইমপ্লোয়মেন্ট অদুনা রিফরেন্স বেজ অসিদগী হন্থনা লৈখিবা থাশীং অদুদা স্কিম অসিগীদমক ইষ্টাব্লিসমেন্ট অদু ইলিজিবল ওইরোই।
অনৌবা ইমপ্লোয়িশীংদুগী ভেলিদেসন:      

ইমপ্লোয়র অদুনা ECR 2.0দা প্রোপোজ তৌরিবগুম্না ECR অদু অপলোদ তৌগনি।
ECR অদুগা সবমিসন অদু অনৌবা ইমপ্লোয়িশীংগীদমক্তা মমাংদা লৈখিবা সর্ভিসশীং য়াউদনা অমসুং নৌনা শেম্বা পোষ্টকীদমক্তা ক্লেম তৌবনি হায়না খংহনবা ওনলাইন সর্টিফিকেট অমগা লোয়নগনি। 



ইনগদবা প্রোসেস 


ইমপ্লোয়রশীংনা PMRPY পোর্টেলদা মখোয়গী LIN/EPFO রেজিষ্ট্রেসন ID শিজিন্নদুনা লোগইন তৌগদবনি।
ফোর্মেট অদুদা মথৌ তাবগী মতুংইন্না ওর্গানাইজেসনগী PAN য়াউনা ওর্গানাইজেসনগী অকুপ্পা মরোল এন্টর তৌবীয়ু। মিনিষ্ট্রি ওফ ষ্টেটিস্টিক্স এন্ড প্রোগ্রাম ইমপ্লিমেন্টেসননা মেইন্টেন তৌবা নেসনেল ইন্দষ্ট্রিএল ক্লাসিফিকেসন কোদ NIC-2008 কী মতুংইন্না ইন্দষ্ট্রি/ সেক্টরগী মওং-মতৌ অদু পনবা মথৌ তাই। 
চানবা NIC কোদ অদু তোঙান-তোঙানবা প্রদক্ট অমসুং সর্ভিসশীং পুথোক্তুনা হাপচিনবা ভেল্যু অদুনা নত্ত্রগা তোঙান-তোঙানবা এক্টিভিটিশীং হায়বদি, ইষ্টাব্লিসমেন্ট অদুগী প্রাইমারি ওইনা মেন্যুফেকচর প্রদক্ট (আউটপুট) অদুগী ইন্দষ্ট্রি কোদ অদুদগী লৌবা নেট রেভেন্যু অদুনা লেপকনি/ এসেস তৌগনি। মল্টি-প্রদক্ট ইষ্টাব্লিসমেন্টশীংগী মতাংদদি, চানবা NIC কোদ অসি ইষ্টাব্লিসমেন্ট অদুগী ওইনা মেক্সিমম ভেল্যু কন্ত্রিব্যুট তৌরিবা প্রদক্ট অদুগী কেটেগোরি অদুনা লেপ্পী। করিগুম্বা অসিগুম্বা এসেসমেন্ট অসি ওইথোকপা য়াদ্রবদি, ক্লাসিফিকেসন অসি প্রদক্টশীংনা পীবা গ্রোস রেভেন্যু, নত্ত্রগা ইষ্টাব্লিসমেন্টশীংগী সর্ভিসশীং, তোঙান-তোঙানবা এক্টিভিটিশীংগীদমক থম্লিবা ইমপ্লোয়িশীংগী মশীংগী মতুংইন্না তৌবা য়াই। 
স্কিম অসিগী মখাদা কোনশীনগদবা ইমপ্লোয়মেন্টকী মনুংদা থা অমদা লুপা 15,000/-দগী হন্থবা খুৎশুমল ফংগদবা শীন্মীশীংগী অনৌবা ইমপ্লোয়মেন্ট অসি য়াউরি। অনৌবা ইমপ্লোয়মেন্টকী পোষ্টকী দিস্ক্রিপ্সন (থবক্কী থৌদাং) অদু থবক চংবগী তাং অমসুং তোকপগী তাং (করিগুম্বা এপ্লিকেবল ওইরবদি) শেংনা তাকপা তাই।
PMRPY ফোর্ম অসি ইলিজিবল ওইরবা ইমপ্লোয়রশীংনা থা খুদিংগী অরোয়বদা, য়ারবদি মথং থাগী তাং 10 ফাউবগী মনুংদা পীশিনবা তাই।
করিগুম্বা ইমপ্লোয়র অদুনা ইনফোর্মেসন অদু ওনলাইন ওইনা PMRPY ফোর্মদা মথং থাগী তাং 10 ফাউবগী মনুংদা পীশিন্দ্রবদি, থা অদুগী ওইনা PMRPY স্কিমগী মখাদা মহাক্না কান্নবা লৌনবগী ইলিজিবল ওইরোই।
ফোর্ম অদুগী সবমিসন অদু ইমপ্লোয়র অদুনা অনৌবা ইমপ্লোয়িশীংগী অসিগী ওইনা 3.67% গী ওইবা EPF কন্ত্রিব্যুসন পীথোকপগী মখা পোনগনি।
স্কিম গাইদলাইনশীংগীদমক্তা, মফমসিদা ক্লিক তৌবীয়ু।

সোর্স: PMRPYগী ৱেবসাইট
