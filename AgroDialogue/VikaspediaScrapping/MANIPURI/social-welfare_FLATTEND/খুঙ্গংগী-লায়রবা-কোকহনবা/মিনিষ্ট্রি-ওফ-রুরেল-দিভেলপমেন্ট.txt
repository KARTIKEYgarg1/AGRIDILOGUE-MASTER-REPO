মিনিষ্ট্রি ওফ রুরেল দিভেলপমেন্ট


খুঙ্গং চাউখৎহনবা হায়বসি মীয়ামগী শেলমিৎলোন ফগৎহনবা অমসুং হেন্না চাউনা সমাজ হোংহনববুনি। মীয়াম্না খুঙ্গং চাউখৎহন্নবগী প্রোগ্রামশীং, প্লানিং দিসেন্ত্রেলাইজেসন তৌবা, লেন্দ রিফোর্ম ফজনা চৎনহনবা অমসুং ক্রেদিত্তা হেন্না চাউনা এক্সেস লৈবনচিংবশীং অসিদা শরুক য়াবা হেনগৎলকপা হায়বসি খুঙ্গংগী মীয়ামদা তুংগী হেন্না ফবা ওইরিবনি।

অহৌবগী ওইনা, চাউখৎ-থৌরাংগী মরুওইবা মায়য়োন অসি লৌউ-শিংউ, কল-কারখানা, লম্বী-থোং, মহৈ-মশীং, হকশেল অমসুং মসিগা মরি লৈনবা সেক্টরশীংদা থম্মী। মতুং তারকপদা, চাউখৎ-থৌরাংগী খোংজেল য়াংখৎহনবা হায়বসি সরকারনা হোৎনরিবশীং অসি মীয়াম্না মখোংদগী হৌরগা হকথেংননা নত্ত্রগা নাকোয়ননা শরুক য়ারবখক্তদা ওইরক্কদবা ওইবা মরম্না, মায়য়োন অসি হোংদোকই।

রুরেল দিভেলপমেন্ট মিনিষ্ট্রিগী মরমদা

খুঙ্গংগী লমদমশীংদা পায়খৎলিবা চাউখৎ-থৌরাং অমসুং য়াইফ-থৌরাং অয়াম্বগী নোদেল মিনিষ্ট্রি ওইবা মরম্না, মিনিষ্ট্রি ওফ রুরেল দিভেলপমেন্টনা লৈবাক অসিগী অপুনবা চাউখৎ-থৌরাংগী থৌশিলদা য়াম্না মরুওইবা থৌদাং অমা লৌরি। মিনিষ্ট্রি অসিগী ভিজন অমসুং মিসন অসি শেল তানদুনা হিংনবগী খুদোংচাবশীং হেনগৎহন্দুনা, সমাজদা শাফবা ওইহন্দুনা অমসুং ৱাংখৎনবগী ইনফ্রাষ্ট্রকচর পীদুনা লায়রবা কোকহন্নবা মাইয়োন য়াম্বা থৌশিল অমগী খুত্থাংদা সষ্টেনেবল অমসুং ইনক্লুসিভ গ্রোথ লৈহনবনি। মসিনা সমাজগী খ্বাইদগী হেন্না শোত্থরবা কাংলুপশীংদা পান্দম থমদুনা ভারতকী খুঙ্গংদা হিংলিবা পুন্সিগী মগুন হেনগৎহনবা অমসুং চাউখৎপগী খল মান্নদবা কোকহনগনি হায়না পানরি।

শন্দোক্না হায়রবদা, মিনিষ্ট্রি ওফ রুরেল দিভেলপমেন্টগী পান্দমশীং অসি মখাগী অসিনি:


লায়রবগী পনখৈ মখাদা লৈবা (BPL) ইমুংশিংদা মীৎয়েং থমদুনা, নুপী অমসুং অতোপ্পা শোত্থরবা কাংলুপশীং য়াউনা লাইর-অনংশীংদা শেল তান্দুনা হিংনবগী খুদোংচাবা পীবা। 
শেনবা চহি খুদিংগী ইমুং খুদিংদা য়ামদ্রবদা নুমিৎ 100নিগী গেরেন্তি পীরবা খুৎশুমল পীবা থবক পীদুনা খুঙ্গংগী লমদা লৈরিবা ইমুংশীংদা শেল তান্দুনা হিংনবগী সেক্যুরিটি হেনগৎহনবা।
লম্বী-থোং ফাউনদ্রবা খুঙ্গংগী জগাশীংদা মতম পুম্নমক্তা শীজিন্নবা য়াবা রুরেল কনেক্টিভিটি পীবা অমসুং লৈরিবা লম্বীশীং অসি ফগৎহন্দুনা মার্কেট এক্সেস পীবা
খুঙ্গংগী লমদা লৈবা BPLগী ইমুংশীংদা চংদ্রবা য়াদ্রবা য়ুম-ইংখোল পীবা।
অহল ওইরবা মীওই, লুখ্রাবী অমসুং দিসএবল ওইরবা মীওইশীংদা সমাজগী ওইবা মতেং  পীবা।
খুঙ্গংগী পুন্সিগি মগুন হেন্না লৈহন্নবগীদমক সহরগী অরং-অরাকশীং (amenities) পীবা।
খুঙ্গং চাউখৎনবা হোৎনরিবা মীওইশীংবু কেপাসিটি দিভেলপমেন্ট অমসুং ত্রেনিং পীবা। খুঙ্গং চাউখৎহন্নবগীদমক ভোলুন্টরি এজেন্সিশিং অমসুং ইন্দিভিজুএলশীং শরুক য়াবদা পুক্নিং থৌগৎপা।
লমবু মাংনা অমসুং হন্থনা পোত্থোক পুথোকপা লেপহনবা। মসি ৱাটরশেদ দিভেলপমেন্ট প্রোগ্রামশীংগী খুত্থাংদা অমসুং লম লৈজদবা খুঙ্গংগী লায়রবা মীওইশীংগীদমক ইফেক্টিভ ওইবা লেন্দ রিফোর্মগী পাম্বৈশিং পায়খত্তুনা তৌবা য়াই।

মিনিষ্ট্রিদা লৈরিবা দিপার্টমেন্টশীং

মিনিষ্ট্রি ওফ রুরেল দিভেলপমেন্ট মনুংদা দিপার্টমেন্ট অনি লৈ, মখোয় অদুদি মখাগিসিনি।

1. দিপার্টমেন্ট ওফ রুরেল দিভেলপমেন্ট

রুরেল দিভেলপমেন্ট দিপার্টমেন্টনা ষ্টেট গবর্ণমেন্টশীংগী খুত্থাংদা লায়রবা হন্থহন্নবা, থবক পীনবা, খুঙ্গংগী ইনফ্রাষ্ট্রকচর চাউখৎহন্নবা, বেসিক ওইবা মিনিমম সর্ভিসশীং লৈহন্নবগীদমক খুঙ্গংগী মফমশীংদা প্রোগ্রাম কয়া পায়খৎলি। দিপার্টমেন্ট অসিনা হৌজিক্কী ওইনা পায়খৎলিবা মরুওইবা প্রোগ্রামশীং অদুদি মখাগীসিনি।


প্রধান মন্ত্রি গ্রাম সরক যোজনা (PMGSY)
রুরেল হাউসিং (ইন্দিরা অৱাস যোজনা)
DRDA এদমিনিষ্ট্রেসন
ত্রেনিং স্কিমশীং
ভোলুন্টরি স্কিমশীং অমসুং সোসিএল এক্সন প্রোগ্রাম প্রোমোট তৌবা, বেনিফিসরিশীং ওর্গানাইজ তৌবা, CAPART কী খুত্থান দা রুরেল টেক্নোলোজি খুমাং চাউশিলহনবা অমসুং শন্দোকপা।
মেকানিজম মোনিটর তৌবা।

2. দিপার্টমেন্ট ওফ লেন্দ রিসোর্সেস

দিপার্টমেন্ট অসিনা লম মাংথরকপা থীংবা, লমগী মপু ওইবা রিফোর্ম তৌবা অমসুং ইকোলোজিগী খল কায়হন্দনা থম্বগী থবক তৌই। দিপার্টমেন্ট অসিনা পায়খৎলিবা মরুওইবা প্রোগ্রামশীং অদুদি মখাগী অসিনি।


প্রাইম মিনিষ্টর কৃষি সিঞ্চায়ি যোজনা (ৱাটরশেদ দিভেলপমেন্ট কম্পোনেন্ট)
দিজিটেল ইন্দিয়া লেন্দ রেকোর্দ মোদর্নাইজেসন প্রোগ্রাম
নীরাঞ্চল – ৱার্ল্ড বেঙ্কনা মতেং পীবা ৱাটরশেদ মেনেজমেন্ট প্রোগ্রাম
টেক্নোলোজি দিভেলপমেন্ট, এক্সটেন্সন এন্দ ত্রেনিং
বাইও-দিজেল মিসন

সোর্স: মিনিষ্ট্রি ওফ রুরেল দিভেলপমেন্ট, গবর্ণমেন্ট ওফ ইন্দিয়া

