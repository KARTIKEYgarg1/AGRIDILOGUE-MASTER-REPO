प्रधानमंत्री सुरक्षा बीमा जोजना

प्रधानमंत्री सुरक्षा बीमा जोजना इस चाल्लीं दी दुर्घटना बीमा पालिसी ऐ जेह्दे तैह्त दुर्घटना बेलै मौत ते अंगहीना होने उप्पर बीमा दी रकम आस्तै कलेम कीटा जाई सकदा ऐ । प्रधानमंत्री सुरक्षा बीमा जोजना दे तैह्त 12 रुपे साल दे प्रीमियम उप्पर दुर्घटना बीमा कीता जाह्ग । प्रधानमंत्री सुरक्षा बीमा जोजना इस साल तकर बैलिड रौह्ग जिसगी हर साल बाद रिन्यू कराना होग । एह् जोजना 18-70 साल दे लोकें आस्तै ऐ प्रधानमंत्री सुरक्षा बीमा जोजना दे तैह्त मौत जां अंगहीना होने उप्पर दो लक्ख रुपे ते अंशक तौर उप्पर अपंग होने उप्पर  इक लक्ख रुपे S बीमा रकम दित्ती जाह्ग ।

प्रधानमंत्री सुरक्षा बीमा जोजना दियां मुक्ख गल्लां


प्रीमियम रकम 12 रुपे रुपे S S  हर साल 
कवरेज नियम एक्सीडेंटल कवरेज (पूरा 2 लक्ख / आंशिक 1 लक्ख )
बरेस सीमा 18 साल थमां मती 
कवरेज हद जदूं तकर सुचारू रक्खो 

जोजना आस्तै जोगता

प्रधानमंत्री सुरक्षा बीमा जोजना कन्नै 18 शा 70 साल दा माह्नू जुड़ी सकदा ऐ । प्रधानमंत्री सुरक्षा बीमा जोजना कन्नै जुडने उप्पर 12 रुपेS हर साल दी रकम प्रीमियम दे तौर उप्पर धारक गी देनी होग ।

जुड़ने आस्ते केह् करना

प्रधानमंत्री सुरक्षा बीमा जोजना दा हिस्सा बनने आस्तै धारक गी सारें शा पैह्लें अपने आधार कार्ड गी बैंक कन्नै जोड़ना होग एह्दे बाद हर साल 1 जून थमां पैह्लें इक फार्म भरियै बैंक च देना होग ।

प्रधानमंत्री सुरक्षा बीमा जोजना प्रीमियम भुगतान

इस जोजना आस्तै धारक गी सिर्फ 12 रुपेS हर साल देना होग  जेह्ड़ा खाते चा बैंक आसेआ सिद्धे कट्टी लैता जाह्ग ।

प्रधानमंत्री सुरक्षा बीमा जोजना दा कवरेज


दुर्घटना दे बेलै मौत ते पूरे रूप कन्नै शारीरिक विकलांगता होंदी ऐ तां 2 लक्ख रुपेS  दित्ते जाङन । 
आंशिक (थ्होड़ी जेही ) विकलांगता आस्तै 1 लक्ख रुपे S दा कवरेज दित्ता 	जाह्ग । 

प्रधानमंत्री सुरक्षा बीमा जोजना दे तैह्त जोजना कन्नै जुड़े रौह्ने दे दो विकल्प


हर साल 1 जून थमां पैह्लें फार्म भरो । फार्म जमा करने दे बाद बैंक प्रीमियम 	रकम खाते थमां कट्टी लैती जाह्ग । 
दुआ विकल्प ऐ 2 थमां 4 साल दे लम्में समें दा कवरेज । जेकर धारक इसगी चुनदा ऐ तां प्रीमियम रकम हर साल अपने आप बैंक आसेआ खाते थमां कट्टी लैती जाह्ग । 

प्रधानमंत्री सुरक्षा बीमा जोजना दी सुविधा

प्रधानमंत्री सुरक्षा बीमा जोजना हर चाल्लीं दी नामित बीमा कंपनियें ते बैंक च शुरू कीती गेई ऐ । एह्दे लावा बाकी होर बीमा कंपनी जेह्ड़ी हर चाल्लीं दियें शर्तें कन्नै इस प्रधानमंत्री सुरक्षा बीमा जोजना गी सुचारू करै दीयां न ओह् बी इस जोजना च शामाल  न । इस बेलै एह् जोजना एस बी आई बैंक आसेआ शुरू कीती जाह्ग । बाद च ईसगी  होर निजी बैंक ते एल आई सी दे कन्नै जोड़ी दित्ता जाह्ग ।

प्रधानमंत्री सुरक्षा बीमा जोजना च सरकार दा जोगदान

इस जोजना आस्तै सरकार आसेआ हर साल फैसले लैते जाङन , कन्नै गै बीमा रकम पब्लिक वेलफेयर फंड आसेआ दित्ती जाह्ग ।

प्रधानमंत्री सुरक्षा बीमा जोजना उप्पर टैक्स फ्री ऐ । जेकर बीमा पालिसी दे तैह्त 1 लक्ख रुपेS दित्ते जा करदे न ब फार्म 15 G जां फार्म 15 H  जमा नेईं कीता गेआ ऐ तां कुल औंदनी शा 2% TDS  कट्टी लैता जाह्ग ।

प्रधानमंत्री सुरक्षा बीमा जोजना दे लाS


प्रधानमंत्री सुरक्षा बीमा जोजना दे तैह्त धारक गी 2 लक्ख रुपे S दा दुर्घटना 	जीवन बीमा दित्ता जाह्ग । कन्नै गै थ्होड़ा जेहा नुकसान होने उप्पर इक लक्ख 	दा बीमा दित्ता जाह्ग । 
इस बीमा राशि आस्तै धारक गी सिर्फ 12 रुपे S हर साल जानि 1 रपेआ हर म्हीनै रकम प्रीमियम दे तौर उप्पर देनी होग । 
भविक्ख च प्रधानमंत्री सुरक्षा बीमा जोजना प्रधानमंत्री जन धन जोजना कन्नै जोड़ी दित्ती जाह्ग । 
एह् प्रधानमंत्री सुरक्षा बीमा जोजना बैंक कन्नै जुड़ी होने करियै धारके गी प्रीमियम भरने दी चैंता कन्नै मुक्ति मिलग कि जे एह् राशि सिद्धे खाते चा कट्टी लैती जाह्ग ।

