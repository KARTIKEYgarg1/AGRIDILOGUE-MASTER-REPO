प्रधानमंत्री फसल बीमा जोजना 

सारियें जोजनाएं दी समीक्षा करियै शैल फीचर शामल करियै  करसान दे हितै च ते नमें फीचर्स जोड़ियै एह् फसल बीमा जोजना बनाई गेई ऐ । इस चाल्लीं एह् जोजना पुरानी कुसै बी जोजना कन्नै करसान हित च बेह्तर ऐ । साल 2010 थमां प्रभावी मोडीफ़ाइड एनएआइएस च प्रीमियम मता होने दी दशा च इक कैप निर्धारित रौंह्दी ही जेह्दे करियै सरकार आसेआ वहन कीती जाने आह्ली प्रीमियम राशि घट्ट होई जंदी ही , नतीजे दे तौर उप्पर करसान गी मिलने आह्ली दावा राशि बी तर्कशील  रूप कन्नै घट्ट होई जंदी हो ।

प्रधानमंत्री  फसल बीमा जोजना च 30 ज्हार सम इन्शोर्ड उप्पर 22 प्रतिशत एक्युरियल प्रीमियम औने उप्पर करसान मात्र 600 रुपे S प्रीमियम देग ते सरकार 6000ज्हार रुपेS दा प्रीमियम देग ।

शतप्रतिशत नुक्सान दी दशा च करसान गी 30 ज्हार रुपे S दी पूरी दावा राशि हासल होग । जानि मासाल दे प्रकरन च करसान आस्तै प्रीमियम 900 रुपे S शा घट्ट होइयै  600 रुपेS । दावा रकम 15000 रुपे S दे जगह् उप्पर 30 ज्हार रुपेS ।

विशेशतां


बीमित करसान जेकर प्राक्रतिक आपदा करियै राही –बाही नेईं करी सकदा तां एह् जोखम बी शामल ऐ उसगी दावा रकम मिली सकग । 
हैन (ओले ) हाड़  ते लैंड स्लाइड जनेहीं आपदाएं गी स्थानीय आपदा मन्नेआ जाह्ग । परानी जोजनाएं दे तैह्त जेकर करसान दे खेत्तर च पानी भरी जा तां करसान गी मिलने आह्ली दावा रकम इस उप्पर निर्भर करदी ऐ जे जूनिट आप इंश्योरेंस ग्रां च कुल नुक्सान किन्ना ऐ । जां ग्राएं दे समूह इस करियै केई बारी नदी-नाले दे कंढ़े जां खलके पास्सै खेतरें दे नुक्सान दे बावजूद करसाने गी दावा राशि (रकम) हासल नेईं होंदी ही । प्रधानमंत्री फसल बीमा जोजना च इसगी स्थानीय नुक्सान मन्नियै सिर्फ प्रभावत करसानें दा सर्व करियै उ’नेईं दावा रकम दित्ती जाह्ग । 
पोस्ट हार्वेस्ट नुक्सान बी शामल कीता ऐ । फसल कट्टने दे 14 दिन तकर जेकर फसल खेत्तर च ऐ ते उस दौरान कोई आपदा आई जंदी ऐ तां करसाने गी दावा रकम हासल होई जाह्ग । जोजना च टेक्नोलाजी दा इस्तेमाल कीता जाह्ग जेह्दे कन्नै फसल कटाई नुक्सान दा ब्योरा तौले ते सेही होई सकै ते करसाने गी दावा रकम सेही रूप कन्नै मिली सकै । रिमोट सेंसिंग दे माध्यम कन्नै फसल कटाई प्रोयोगें दी गिनती घट्ट कीता जाह्ग । फसल कटाई प्रयोग दे आंकड़े स्मार्टफोन दे माध्यम कन्नै अपलोड कीते जाङन । 

देय प्रीमियम रकम (राशि )

प्रधानमंत्री फसल बीमा जोजना दे तैह्त फसल दे अनुसार करसान आसेआ देय प्रीमियम रकम मती घट्ट करी दित्ती गेई ऐ जेह्ड़ी हेठ दित्ती अनुसार ऐ :-





क्र. सं.


फसल


करसान आसेआ देय मते शा मता बीमा प्रभार (बीमित राशि दा प्रतिशत )




1


खरीफ


2.0%




2


रबी


1.5%




3


सालाना वानिज्यिक ते बागवानी फासलां


5%




स्त्रोत : पत्र सूचना कार्यालय भारत सरकार
