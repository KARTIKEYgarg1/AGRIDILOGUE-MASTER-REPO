नेशनल केरियर सर्विस

भूमका

इक राश्ट्री आईसीटी अधारत पोर्टल युवाएं दी मेदें कन्नै सनैह्​रे मौके कनेक्ट करने लेई मुक्ख रूप कन्नै विकसत कीती ऐ। एह् पोर्टल नौकरी चाह्​ने आह्​लें, नौकरी प्रदाताएं, हुनर प्रदाताएं, केरियर सलाहकारें, बगैरा दे पंजीकरण दी सुविधा दिंदा ऐ।

पोर्टल इक बेह्​द पारदर्शी ते बरतूनक दे अनुकूल तरीके कन्नै नौकरी मिलान सेवां प्रदान करदा ऐ। केरियर सलाह-सूतर समग्गरी कन्नै-कन्नै एह् सुविधा कैरियर केंदरें, मोबाइल उपकरणें, सीएससी, बगैरा जि’यां केईं चैनलें राहें पोर्टल राहें बंडेआ जाह्​ग।

परियोजना शिक्षा, रोजगार ते सखलाई दे बारे च जानकारी लेई युवाएं दी बक्ख-बक्ख मंगें ते जरूरतें गी पूरा करने च समर्थ होई सकदा ऐ ते इक बहुभाशी काल सेंटर आसेआ समर्थत होई जाह्​ग।

पोर्टल उपभोक्ताएं लेई उपलब्ध स्थानी सेवा प्रदाताएं पर उपलब्ध जानकारी देग।

पोर्टल दे प्रमुक्ख घटक

एनसीएस पोर्टल दिक्खो

एह् पोर्टल नौकरी चाह्​ने आह्​लें, नौकरी प्रदाताएं, हुनर प्रदाताएं, केरियर सलाहकारें, बगैरा दे पंजीकरण दी सुविधा दिंदा ऐ।

पोर्टल इक बेह्​द पारदर्शी ते बरतूनक दे अनुकूल तरीके कन्नै नौकरी मिलान सेवां प्रदान करदा ऐ। केरियर सलाह-सूतर समग्गरी कन्नै-कन्नै एह् सुविधा कैरियर केंदरें, मोबाइल उपकरणें, सीएससी, बगैरा जि’यां केईं चैनलें राहें पोर्टल राहें बंडेआ जाह्​ग।

केरियर केंदर दिक्खो

इस पोर्टल च मेदवार, नियोक्ता, स्थानी सेवा प्रदाता, सलाहकार ते नियुक्ति संगठन पंजीकृत करी सकदे न, मानदंडें ते मेदवार प्रोफाइल दे अधार पर मेदवार तपाशे जाई सकदे न। पोर्टल नियोक्ताएं गी मदाद, पौंह्​च ते मौके मैपिंग प्रदान करदा ऐ। एह् रुजगारें दे बक्ख-बक्ख खेत्तरें थमां इक ऐसा मंच ऐ जिसदा लक्ष्य रोजगार चाह्​ने आह्​लें लेई रुजगार तलाश दी प्रक्रिया गी सैह्​ज बनाना ऐ। एनसीएस भर्ती प्रक्रिया च शामल नेईं ऐ जेह्​ड़ी कि सरबंधत नियोक्ता आसेआ कीती जंदी ऐ।

काल सेंटर

बहुभाशी काल सेंटर दी सुविधा पंजीकरण ते लोकें दा मदाद लेई होग। एह् काल सेंटर मंगलवार थमां लेइयै ऐतवारें तगर बड़लै 8 बजे शा लेइयै तरकालें 8 बजे तगर कम्म करग (1800-425-1514)

प्रमुक्ख हितधारक

नौकरी तुप्पने आह्​ला

मेदवार/ जेह्​ड़ा माह्​नू रुजगार/नौकरी दी तपाश करै करदा ऐ इस पोर्टल राहें उसी इस पोर्टल पर रजिस्टर करने दी लोड़ ऐ। एह् पोर्टल मेदवार गी पंजीकरण दी मंजूरी दिंदा ऐ कन्नै गै ओह् पोर्टल राहें मौकें दी तपाश ते नौकरी लेई आवेदन करी सकदे न। इस पोर्टल राहें मेदवार अपने प्रोफाइल गी अपडेट करी सकदे न।

इसदे तहत एह् कार्यक्रम शामल न -


प्रवेश आवेदन
पंजीकरण
एनसीएस पोर्टल च लागिन करो
रुजगार चाह्​वान प्रोफ़ाइल दिक्खन/संपादत करन
नौकरियां तपाशो
नौकरी लेई आवेदन करो
मेरा साक्षात्कार
नौकरी तरजीहां
मकामी सेवाएं पर प्रतिक्रिया
आयोजन
शकैत
मामले
मेरी नियुक्ति
मेरे दस्तावेज
पासवर्ड बदलो
रिपोर्ट
दस्तावेज

इस सरबंध च तफसील कन्नै पूरी जानकारी जानने लेई इस लिंक पर दिक्खी सकदे न -

नौकरी तपाशने आह्​लें लेई मैन्युअल

नियोक्ता

नियोक्ता ओह् माह्​नू ऐ जेह्​ड़ा इक निजी जां सरकारी कारोबार चलांदा ऐ। एनसीएस पोर्टल उ’नेंगी मदद करदा ऐ उं’दी जरूरतें अनुरूप माह्​नू लेई तपाश ते उ’नेंगी नौकरी लेई नियुक्त करने च। नियोक्ता गी इस पोर्टल दियां सुविधां हासल करने लेई पोर्टल पर अपने-आप गी रजिस्टर करना होग। इक नियोक्ता लेई इस पोर्टल च इस चाल्ली दियां सुविधा न-


नियोक्ता दा पंजीकरण
नियोक्ता प्रोफ़ाइल दिक्खन/संपादत करन
नमीं नौकरी पोस्ट करो
मेदवार गी तपाशो
नौकरियां ते परते
अनुसूचित साक्षात्कार
प्रयोक्ता प्रबंधन
मकामी सेवाएं पर प्रतिक्रिया
आयोजन
शकैत
मामले
मेरे दस्तावेज
पासवर्ड बदलो
रिपोर्ट
दस्तावेज
मकामी सेवा प्रदाता

इस सरबंध च तफसील कन्नै पूरी जानकारी जानने लेई इस लिंक पर दिक्खी सकदे न -

नियोक्ता लेई मैन्युअल

सलाहकार

सलाहकार, इक सखलाई-याफ्ता पेशेवर न जेह्​ड़े सकारात्मक रूप कन्नै समस्याएं गी हल करने च मदद करङन। कुसै मुद्दे गी स्पश्ट करने, विकल्प तलाशने, रणनीति विकसित ते आत्म जागरूकता बधाने लेई। पंजीकृत होई जाने पर, तुस भूगोल ते रुचि दे खेत्तरें दे अधार पर हुनर प्रदाताएं दी सूची दिक्खी सकदे ओ। एह् पोर्टल नौकरी तपाशने आह्​ले मेदवार गी उसदे पसंद दे खेत्तर दी पंछान करने लेई मदद करग। उं’दे हुनर अंतराल दे विश्लेशण करने लेई सलाहकारें दी मदद करग। नौकरी चाह्​ने आह्​लें लेई सलाहकारें ते सखलाई संस्थानें, कैरियर मार्गदर्शन बगैरा जानकारी पोर्टल पर उपलब्ध करोआई जाह्​ग। सलाहकार जेह्​ड़ी सलाह् देग उसी इस पोर्टल पर उं’दी जरुरत दे ते हुनर दे अधार पर सूचना मिलग। सभनें प्रमुक्ख खेत्तरें गी शामल करदे होई आजीविका सूचना दी तफसीली सूची एनसीएस पोर्टल पर ‘आजीविका सूचना’ टैब दे अंतर्गत दिक्खी जाई सकदी ऐ। तुस एनसीएस पोर्टल पर सलाहकारें लेई बी तपाश करी सकदे ओ ते स्लाटें दी उपलब्धता दे अधार पर मलाटी निर्धारत करी सकदे ओ। वैकल्पिक रूप कन्नै, तुस अपने सरबंधत राज्य/शैह्​र/नगर च आजीविका केंदरें (सीसीज) च जाई सकदे ओ ते अपने नेड़ै उपलब्ध आजीविका परामर्श सत्रें गी जानने लेई टोल फ्री कांल सेंटर पर काल कर सकदे ओ।

इसदे तहत एह् सुविधां पोर्टल च उपलब्ध होङन –


पंजीकरण
 प्रवेश आवेदन
 एनसीएस पोर्टल च लागिन करो
 काउंसलर प्रोफाइल दिक्खो/अपडेट करो
 मेरियां सेवां
 मेरे अनुसूची
 लीव योजना
 नियुक्ति दिक्खो
 विचाराधीन मंजूरी दिक्खो
 नौकरियां तपाशो
 नौकरियें लेई आवेदन करो
 नौकरी पसंद करो
 मकामी सेवाएं पर प्रतिक्रिया
 आयोजन
 घोशणां
 शकैत करो

सलाहकार लेई मैन्युअल

कैरियर केंदर

कैरियर केंदर, बक्ख-बक्ख विकास सेवाएं ते कार्यक्रमें गी प्रदान करदा ऐ जिस कन्नै नौकरी चाह्​ने आह्​ले अपने पसंद दे अनुरूप मौके हासल करी सकन। कैरियर केंदरें पर पंजीकरण राहें एह्​कड़ियां सेवां हासल करी सकदे ओ


बरतूनकें ते भूमिकाएं दा प्रबंधन
नौकरी तपाशने आह्​ले, नियोक्ता, सलाहकार ते प्लेसमेंट संगठन दा पंजीकरण
मानदंडें दे अधार पर मेदवारें दी तपाश करना
मेदवार प्रोफाइल दी तपाश/डाउनलोड
कैरियर केंदर लेई चर्चा दा मंच
रोजगार मेलें ते कार्यक्रमें दा आयोजन
अंदरूनी सलाह् कैलेंडर दिक्खना


कैरियर सेंटर लेई मैन्युअल

हुनर प्रदाता

हुनर प्रदाता ओह् न जेह्​ड़े उं’दी काबलियतें गी बधाने दी दिशा च विशेश सखलाई प्रदान करदे न ते नौकरी तपाशने आह्​लें दी मदद करदे न, एनसीएस मंच इस दिशा च एह्​कड़ियां सेवां प्रदान करदा ऐ -


हुनर प्रदाता प्रोफाइल दिक्खन ते अपडेट करन
सखलाई चाह्​ने आह्​लें दा इक बड़ा डेटाबेस मिलग
बक्ख-बक्ख हुनर सखलाई ते प्लेसमेंट दे कार्यक्रमें दे बारे च जानकारी
नेड़में मकामी मदद राहें जानकारी तपाशना

हुनर प्रदाता लेई मैन्युअल

प्लेसमेंट संगठन

इक प्लेसमेंट संगठन जिसी माह्​नू निजी बपार चलांदा ऐ। पंजीकरण राहें एनसीएस पोर्टल इक प्लेसमेंट संगठन गी उंदी जरूरतें दे अनुरूप माह्​नू दी तपाश च मदद करदा ऐ। पंजीकरण राहें एह्​कड़ियां सेवां हासल करी सकदा ऐ-


 नमीं नौकरी पोस्ट करना (नियोक्ता आसेआ)
 नौकरी दिक्खो/ ते उसी अपडेट करो
 योग्य मेदवार दा प्रोफाइल तपाशो/डाउनलोड करो
 साक्षात्कार साद्दा भेजो
 रोजगार मेलें ते कार्यक्रमें च हिस्सा लैङन
 नेड़में मकामी मदद लेई रावता जानकारी तपाशना
 पोस्ट कीती गेदियें नौकरियें दी स्थिति दिक्खो

प्लेसमेंट संगठन लेई मैन्युअल

सरकारी विभाग

एनसीएस पोर्टल सरकारी विभागें दी मदद करदा ऐ उं’दी जरूरतें दे अनुरूप मेदवार दी तपाश ते उ’नेंगी नौकरी च ब्हाल करने लेई। इसदे लेई विभाग गी पोर्टल पर रजिस्टर करना होगा। पंजीकरण राहें एह्​कड़ियें सेवाएं तगर पुज्जेआ जाई सकदा ऐ-


 नमें रुजगार दे मौके पोस्ट करी सकङन
 मनासब मेदवार गी तपाशो
 साक्षात्कार साद्दा भेजो
 रोजगार मेलें ते कार्यक्रमें च हिस्सा लैङन
 नेड़में मकामी मदद राहें जानकारी तपाशना
रिपोर्ट दिक्खी सकङन

स्रोत: नेशनल करियर सर्विस
